https://google.gl/intl/da/policies/privacy/

Privatlivspolitik
=================

Du kan bruge vores tjenester på mange forskellige måder – du kan søge efter og dele oplysninger, kommunikere med andre eller oprette nyt indhold. Når du deler oplysninger med os, f.eks. når du opretter en [Google-konto](../../policies/privacy/key-terms/#toc-terms-account), kan vi gøre disse tjenester endnu bedre – ved at vise dig <a href="../../policies/privacy/example/more-relevant-search-results.html" id="more-relevant-search-results" class="highlight highlight-unselected">mere relevante søgeresultater</a> og annoncer, så du hurtigere og nemmere kan <a href="../../policies/privacy/example/connect-with-people.html" id="connect-with-people" class="highlight">komme i kontakt med</a> eller <a href="../../policies/privacy/example/sharing-with-others.html" id="sharing-with-others" class="highlight">dele med andre</a>. Når du bruger vores tjenester, bør du vide, hvordan vi anvender disse oplysninger, og hvordan du selv kan beskytte dine personlige oplysninger.

Vores privatlivspolitik beskriver:

-   Hvilke oplysninger vi indsamler, og hvordan vi bruger dem.
-   Hvordan vi anvender disse oplysninger.
-   De valgmuligheder, som vi giver dig, og hvordan du kan få adgang til og opdatere oplysningerne.

Vi har forsøgt at gøre det så enkelt som muligt, men hvis du ikke er bekendt med begreber såsom cookies, IP-adresser, pixeltags og browsere, bør du læse mere om disse [vigtige begreber](../../policies/privacy/key-terms/) først. Google går meget op i at beskytte dine personlige oplysninger, så uanset om du er ny på Google eller en gammel kending, bør du bruge lidt tid på at lære vores fremgangsmåder at kende – og hvis du har spørgsmål, kan du [kontakte os](https://support.google.com/policies/troubleshooter/2990837?hl=da).

Oplysninger, som vi indsamler
-----------------------------

Vi indsamler disse oplysninger for at give alle vores brugere nogle bedre tjenester – lige fra at regne ud, hvilket sprog du taler, til mere komplicerede ting, f.eks. hvilke <a href="../../policies/privacy/example/ads-youll-find-most-useful.html" id="ads-youll-find-most-useful" class="highlight">annoncer, du finder mest nyttige</a>, <a href="../../policies/privacy/example/the-people-who-matter-most.html" id="the-people-who-matter-most" class="highlight">hvilke personer, der betyder mest for dig på nettet</a>, eller hvilke YouTube-videoer der kunne interessere dig.

Vi indsamler oplysninger på følgende måder:

-   **Oplysninger, som du giver os.** Mange af vores tjenester kræver f.eks., at du opretter en Google-konto. Når du gør dette, beder vi dig om at angive [personlige oplysninger](../../policies/privacy/key-terms/#toc-terms-personal-info), f.eks. dit navn, din e-mailadresse, dit telefonnummer eller <a href="../../policies/privacy/example/credit-card.html" id="credit-card" class="highlight">kreditkort</a>, som vi gemmer på din konto. Hvis du vil udnytte vores delingsfunktioner fuldt ud, kan vi også bede dig om at oprette en offentligt tilgængelig [profil på Google+](https://support.google.com/accounts/answer/112783?hl=da), som kan indeholde dit navn og billede.

-   **Oplysninger, som vi får gennem din brug af vores tjenester.** Vi <a href="../../policies/privacy/example/collect-information.html" id="collect-information" class="highlight">indsamler oplysninger</a> om de tjenester, du bruger, og hvordan du bruger dem, f.eks. når du ser en video på YouTube, besøger et website, der anvender vores annonceringstjenester, eller <a href="../../policies/privacy/example/view-and-interact-with-our-ads.html" id="view-and-interact-with-our-ads" class="highlight">får vist og interagerer med vores annoncer</a> og indhold. Disse oplysninger omfatter:

    -   **[Enhedsoplysninger](../../policies/privacy/key-terms/#toc-terms-device)**

        Vi indsamler <a href="../../policies/privacy/example/device-specific-information.html" id="device-specific-information" class="highlight">enhedsspecifikke oplysninger</a> (f.eks. hardwaremodel, operativsystemversion, [entydige enheds-id'er](../../policies/privacy/key-terms/#toc-terms-unique-device-id) og mobilnetværksoplysninger og telefonnummer). Google kan knytte dit <a href="../../policies/privacy/example/device-identifiers.html" id="device-identifiers" class="highlight">enheds-id</a> eller <a href="../../policies/privacy/example/phone-number.html" id="phone-number" class="highlight">telefonnummer</a> til din Google-konto.

    -   **Logoplysninger**

        Når du bruger vores tjenester eller får vist indhold, der leveres af Google, indsamler og lagrer vi automatisk visse oplysninger i [serverlogfiler](../../policies/privacy/key-terms/#toc-terms-server-logs). Disse oplysninger omfatter:

        -   Oplysninger om, hvordan du har brugt vores tjeneste, f.eks. dine søgeforespørgsler.
        -   Logfiler med oplysninger om telefoni, f.eks. dit telefonnummer, opkaldsnummer, numre til viderestilling, tidspunkt og dato for opkald, opkaldsvarighed, videresendelse af sms-beskeder og opkaldstyper.
        -   [IP-adresse](../../policies/privacy/key-terms/#toc-terms-ip).
        -   Oplysninger om hændelser på enheden, f.eks. nedbrud, systemaktiviteter, hardwareindstillinger, browsertype, browsersprog, dato og tidspunkt for din anmodning og referencewebadresse.
        -   Cookies, der entydigt identificerer din browser eller din Google-konto.

    -   **Placeringsoplysninger**

        Når du bruger Google-tjenester, <a href="../../policies/privacy/example/may-collect-and-process-information.html" id="may-collect-and-process-information" class="highlight">kan vi indsamle og behandle oplysninger om din aktuelle placering</a>. Vi anvender forskellige teknologier til at fastlægge placering, herunder IP-adresse, GPS <a href="../../policies/privacy/example/sensors.html" id="sensors" class="highlight">og andre sensorer</a>, som kan give Google oplysninger om enheder, <a href="../../policies/privacy/example/wifi-access-points-and-cell-towers.html" id="wifi-access-points-and-cell-towers" class="highlight">Wi-Fi-adgangspunkter og mobilmaster</a> i nærheden.

    -   **Entydige applikationsnumre**

        Visse tjenester indeholder et entydigt applikationsnummer. Dette nummer og oplysninger om din installation (f.eks. operativsystem og applikationsversionsnummer) kan blive sendt til Google, når du installerer eller afinstallerer tjenesten, eller når tjenesten med mellemrum kontakter vores servere, f.eks. ved automatiske opdateringer.

    -   **Lokal lagring**

        Vi kan indsamle og lagre oplysninger (bl.a. personlige oplysninger) lokalt på din enhed ved hjælp af f.eks. [weblagring i browseren](../../policies/privacy/key-terms/#toc-terms-browser-storage) (bl.a. HTML 5) og [cachelager for applikationsdata](../../policies/privacy/key-terms/#toc-terms-application-data-cache).

    -   **Cookies og lignende teknologier**

        Vi <a href="../../policies/privacy/example/our-partners.html" id="our-partners" class="highlight">og vores samarbejdspartnere</a> anvender forskellige teknologier til at indsamle og lagre oplysninger, når du besøger en Google-tjeneste, og dette kan omfatte brug af [cookies eller lignende teknologier](../../policies/privacy/key-terms/#toc-terms-cookie) til at identificere din browser eller enhed. Vi bruger også disse teknologier til at indsamle og gemme oplysninger, når du interagerer med tjenester, som vi tilbyder til vores partnere. Det kan f.eks. være <a href="../../policies/privacy/example/advertising-services.html" id="advertising-services" class="highlight">annonceringstjenester</a> eller Google-funktioner, der er tilgængelige på andre websites. Vores Google Analytics-produkt hjælper virksomheder og ejere af websites med at analysere trafik til deres websites og apps. Når det bruges sammen med vores annonceringstjenester, f.eks. dem, der benytter DoubleClick-cookien, bliver Google Analytics-oplysninger <a href="../../policies/privacy/example/linked-with-information-about-visits-to-multiple-sites.html" id="linked-with-information-about-visits-to-multiple-sites" class="highlight">af enten Google Analytics-kunden eller af Google knyttet sammen med oplysninger om besøg på flere websites ved hjælp af Google-teknologi</a>.

De oplysninger, vi indsamler, når du er logget ind på Google, samt de oplysninger, vi får om dig fra vores partnere, kan være knyttet til din Google-konto. Når oplysninger er knyttet til din Google-konto, behandler vi dem som personlige oplysninger. Du kan få flere oplysninger om, hvordan du kan få adgang til, administrere eller slette oplysninger, der er knyttet til din Google-konto, i afsnittet <a href="#infochoices" class="gweb-smoothscroll-control">Gennemsigtighed og valg</a> i denne politik.

Hvordan vi anvender de oplysninger, vi indsamler
------------------------------------------------

Vi anvender de oplysninger, som vi indsamler fra alle vores tjenester, til at <a href="../../policies/privacy/example/provide-services.html" id="provide-services" class="highlight">levere</a>, <a href="../../policies/privacy/example/maintain-services.html" id="maintain-services" class="highlight">vedligeholde</a>, <a href="../../policies/privacy/example/protect-services.html" id="protect-services" class="highlight">beskytte</a> og forbedre dem, til at <a href="../../policies/privacy/example/develop-new-ones.html" id="develop-new-ones" class="highlight">udvikle nye tjenester</a> og til at <a href="../../policies/privacy/example/protect-google-and-our-users.html" id="protect-google-and-our-users" class="highlight">beskytte Google og vores brugere</a>. Vi anvender også disse oplysninger til at tilbyde dig skræddersyet indhold – f.eks. for at give dig mere relevante søgeresultater og annoncer.

Vi kan anvende det navn, som du angiver på din profil på Google, i alle vores tjenester, der kræver en Google-konto. Derudover kan vi erstatte navne, der tidligere har været knyttet til din Google-konto, så du fremstilles ens i alle vores tjenester. Hvis andre brugere har din e-mail eller andre oplysninger, der identificerer dig, kan vi vise dem offentligt tilgængelige oplysninger fra din profil på Google, f.eks. dit navn og dit billede.

Hvis du har en Google-konto, viser vi muligvis dit Profilnavn og Profilbillede sammen med de handlinger, du foretager på Google eller på tredjepartsapplikationer med forbindelse til din Google-konto (f.eks. dine +1, anmeldelser og kommentarer) i vores tjenester, herunder visning af annoncer og andre kommercielle sammenhænge. Vi respekterer dine valg for <a href="../../policies/privacy/example/limit-sharing-or-visibility-settings.html" id="limit-sharing-or-visibility-settings" class="highlight">delingsbegrænsning eller indstillinger for synlighed</a> på din Google-konto.

Når du kontakter Google, registrerer vi kommunikationen for at hjælpe dig med dine problemer. Vi kan bruge din e-mailadresse til at informere dig om vores tjenester, f.eks. ved at informere dig om kommende ændringer eller forbedringer.

Vi anvender oplysninger, der er indsamlet via cookies og andre teknologier, f.eks. [pixeltags](../../policies/privacy/key-terms/#toc-terms-pixel), til at <a href="../../policies/privacy/example/improve-your-user-experience.html" id="improve-your-user-experience" class="highlight">forbedre din brugeroplevelse</a> og den overordnede kvalitet af tjenesterne. Vi anvender bl.a. Google Analytics til at forbedre tjenesterne. Ved f.eks. at gemme dine sprogpræferencer kan vi levere vores tjenester på dit foretrukne sprog. Når vi viser dig skræddersyede annoncer, knytter vi ikke et id fra cookies eller lignende teknologier sammen med [følsomme kategorier](../../policies/privacy/key-terms/#toc-terms-sensitive-categories), som f.eks. kategorier baseret på race, religion, seksuel orientering eller helbred.

Vores automatiske systemer analyserer dit indhold (herunder e-mails) for at give dig produktfunktioner, som er relevante for netop dig – f.eks. tilpassede søgeresultater, skræddersyede annoncer samt beskyttelse mod spam og malware.

Vi kan <a href="../../policies/privacy/example/combine-personal-information.html" id="combine-personal-information" class="highlight">kombinere personlige oplysninger fra én tjeneste med oplysninger fra andre Google-tjenester</a>, herunder personlige oplysninger – f.eks. for <a href="../../policies/privacy/example/to-make-it-easier-to-share.html" id="to-make-it-easier-to-share" class="highlight">at gøre det nemmere at dele ting med personer, som du kender</a>. Afhængigt af [dine kontoindstillinger](https://myaccount.google.com/?hl=da) kan <a href="../../policies/privacy/example/your-activity-on-other-sites-and-apps.html" id="your-activity-on-other-sites-and-apps" class="highlight">din aktivitet på andre websites og i andre apps</a> knyttes til dine personlige oplysninger for at forbedre Googles tjenester og de annoncer, der leveres af Google.

Vi beder om dit samtykke, før vi anvender oplysninger til andre formål end dem, der er angivet i denne privatlivspolitik.

Google behandler personlige oplysninger på vores servere i mange forskellige lande i verden. Vi kan behandle dine personlige oplysninger på en server uden for dit bopælsland.

Gennemskuelighed og frit valg
-----------------------------

Folk har forskellige bekymringer med hensyn til beskyttelse af personlige oplysninger. Vores mål er at være helt tydelige omkring, hvilke oplysninger vi indsamler, så du kan foretage informerede valg om, hvordan de må anvendes. Du kan f.eks.:

-   [Gennemse og opdater din administration af aktivitet på Google](https://myaccount.google.com/privacy?hl=da#accounthistory) for at afgøre, hvilke typer data der skal gemmes på din konto, når du bruger Google-tjenester. Det kan f.eks. være videoer, du har set på YouTube, eller tidligere søgninger, du har foretaget. Du kan også gå til disse [kontrolelementer](https://myaccount.google.com/privacy?hl=da#toolsyoucanusenow) for at administrere, om bestemte aktiviteter gemmes i en cookie eller lignende teknologi på din enhed, når du bruger vores tjenester, mens du er logget ud af din konto.
-   [Gennemgå og administrere](https://www.google.com/dashboard/?hl=da) visse typer oplysninger, der er knyttet til din Google-konto, i Google Betjeningspanel.
-   [Se og rediger](https://www.google.com/settings/ads/preferences?hl=da) dine præferencer for de Google-annoncer, der vises for dig på Google og på hele internettet, f.eks. hvilke kategorier der kunne have interesse for dig, ved hjælp af annonceindstillinger. Du kan også besøge den pågældende side for at fravælge bestemte Google-annonceringstjenester.
-   [Justere](https://support.google.com/plus/answer/1355890?hl=da), hvordan den profil, der er knyttet til din Google-konto, vises til andre.
-   [Administrere](https://support.google.com/plus/bin/static.py?hl=da&page=guide.cs&guide=1257347), hvem du deler oplysningerne med via din Google-konto.
-   [Fjerne oplysninger](https://www.dataliberation.org/), som er knyttet til din Google-konto, fra mange af vores tjenester.
-   [Vælg](https://plus.google.com/settings/endorsements?hl=da), om dit Profilnavn og Profilbillede skal vises i delte anbefalinger, som vises i annoncer.

Du kan også få din browser til at blokere alle cookies, også cookies, der er knyttet til vores tjenester, eller angive, når en cookie gemmes af os. Det er dog vigtigt at huske, at mange af vores tjenester <a href="../../policies/privacy/example/may-not-function-properly.html" id="may-not-function-properly" class="highlight">muligvis ikke fungerer korrekt</a>, hvis du deaktiverer cookies. F.eks. husker vi måske ikke dine sprogpræferencer.

Oplysninger, som du deler
-------------------------

I mange af vores tjenester kan du dele oplysninger med andre. Husk, at når du deler oplysninger offentligt, kan søgemaskiner indeksere dem, heriblandt Google. Vores tjenester giver dig forskellige muligheder for at <a href="../../policies/privacy/example/sharing.html" id="sharing" class="highlight">dele</a> og <a href="../../policies/privacy/example/removing-your-content.html" id="removing-your-content" class="highlight">fjerne dit indhold</a>.

Adgang til og opdatering af personlige oplysninger
--------------------------------------------------

Når du bruger vores tjenester, bestræber vi os på at give dig <a href="../../policies/privacy/example/access-to-your-personal-information.html" id="access-to-your-personal-information" class="highlight">adgang til dine personlige oplysninger</a>. Hvis oplysningerne er forkerte, forsøger vi at give dig mulighed for at opdatere dem hurtigt eller at slette dem – medmindre vi har brug for at gemme oplysningerne af virksomhedsmæssige årsager, eller fordi loven kræver det. Når du opdaterer dine personlige oplysninger, kan vi bede dig om at bekræfte din identitet, før vi kan efterkomme din anmodning.

Vi kan afvise anmodninger, der er urimeligt gentagende, kræver uforholdsmæssig meget teknisk indgriben (f.eks. at udvikle et nyt system eller ændre en eksisterende praksis væsentligt), påvirker beskyttelsen af andres personlige oplysninger eller noget, som ville være ekstremt upraktisk (f.eks. anmodninger om oplysninger, der findes som sikkerhedskopier).

Hvis vi kan give adgang til og rette oplysninger, gør vi dette gratis, undtagen hvis det kræver en uforholdsmæssig stor indsats. Vi bestræber os på at vedligeholde vores tjenester på en måde, der beskytter oplysninger fra fejlagtig eller skadelig destruktion. Når du sletter oplysninger fra vores tjenester, er det derfor muligt, at vi derfor ikke kan slette tilhørende kopier fra vores arkive servere med det samme, og det er ikke sikkert, at oplysningerne fjernes fra vores sikkerhedskopisystemer.

Oplysninger, som vi videregiver
-------------------------------

Vi videregiver ikke personlige oplysninger til virksomheder, organisationer og enkeltpersoner uden for Google, undtagen i disse tilfælde:

-   **Med dit samtykke**

    Vi videregiver personlige oplysninger til virksomheder, organisationer eller enkeltpersoner uden for Google, hvis vi har dit samtykke. Vi kræver aktivt tilvalg af videregivelse af alle [følsomme personlige oplysninger](../../policies/privacy/key-terms/#toc-terms-sensitive-info).

-   **Med domæneadministratorer**

    Hvis din Google-konto administreres af en [domæneadministrator](https://support.google.com/a/answer/178897?hl=da) (f.eks. for G Suite-brugere), vil din domæneadministrator og forhandlere, der yder brugersupport til din organisation, have adgang til oplysninger på din Google-konto (inklusive din e-mail og andre data). Din domæneadministrator kan muligvis:

    -   Se statistikker for din konto, f.eks. statistikker om applikationer, som du installerer.
    -   Skifte adgangskoden til din konto.
    -   Suspendere eller lukke din kontoadgang.
    -   Få adgang til eller indhente oplysninger, der er gemt som en del af din konto.
    -   Modtage dine kontooplysninger for at overholde gældende love, bestemmelser, <a href="../../policies/privacy/example/legal-process.html" id="legal-process" class="highlight">sagsanlæg eller retsgyldige anmodninger fra offentlige myndigheder</a>.
    -   Begrænse dine muligheder for at slette eller redigere oplysninger eller indstillinger for beskyttelse af personlige oplysninger.

    Se din domæneadministrators politik om beskyttelse af personlige oplysninger for at få flere oplysninger.

-   **Til ekstern behandling**

    Vi videregiver personlige oplysninger til vores [samarbejdspartnere](../../policies/privacy/key-terms/#toc-terms-affiliates) eller andre betroede virksomheder eller personer, der behandler dem for os baseret på vores instrukser og i overensstemmelse med vores privatlivspolitik og andre gældende tiltag til fortrolighed og sikkerhed.

-   **Af juridiske årsager**

    Vi videregiver personlige oplysninger til virksomheder, organisationer eller enkeltpersoner uden for Google, hvis vi i god tro mener, at adgang, brug, bevarelse eller offentliggørelse af oplysningerne er nødvendige for at:

    -   Overholde gældende love og bestemmelser samt efterkomme <a href="../../policies/privacy/example/legal-process.html" id="legal-process" class="highlight">retsforfølgning eller retsgyldige anmodninger fra offentlige myndigheder</a>.
    -   Håndhæve gældende servicevilkår, herunder undersøgelse af potentielle overtrædelser.
    -   Registrere, forhindre eller på anden måde beskytte mod problemer med bedrageri, sikkerhed eller tekniske problemer.
    -   Skadesfriholde Googles, vores brugeres eller offentlighedens rettigheder, ejendom eller sikkerhed, sådan som det kræves eller tillades i henhold til lovgivningen.

<a href="../../policies/privacy/example/we-may-share.html" id="we-may-share" class="highlight">Vi kan dele</a> [oplysninger, der ikke identificerer personer,](../../policies/privacy/key-terms/#toc-terms-info) med offentligheden og vores partnere – som f.eks. udgivere, annoncører og tilknyttede websites. Vi kan f.eks. dele oplysninger med offentligheden for <a href="../../policies/privacy/example/to-show-trends.html" id="to-show-trends" class="highlight">at vise generelle tendenser</a> om, hvordan vores tjenester bruges.

Hvis Google bliver involveret i en fusion, opkøb eller anden form for salg af aktiver, vil vi fortsat sikre fortroligheden af alle personlige oplysninger og give berørte brugere besked, før personlige oplysninger overføres og underlægges andre privatlivspolitikker.

Informationssikkerhed
---------------------

Vi arbejder hårdt for at beskytte Google og vores brugere mod uautoriseret adgang, ændring, offentliggørelse eller destruktion af oplysninger, som vi lagrer. Særligt:

-   Vi krypterer mange af vores tjenester [med SSL](https://support.google.com/websearch/answer/173733?hl=da).
-   Vi tilbyder [totrinsbekræftelse](//www.google.com/intl/da/landing/2step/), når du logger ind på din Google-konto, og en funktion til [Beskyttet browsing](https://www.google.com/chrome/intl/da/more/security.html) i Google Chrome.
-   Vi gennemgår vores fremgangsmåder for indsamling, lagring og behandling af oplysninger, f.eks. fysiske sikkerhedsforanstaltninger, for at beskytte mod uautoriseret adgang til systemerne.
-   Vi begrænser adgangen til personlige oplysninger til Googles medarbejdere, underleverandører og repræsentanter, der har behov for kendskab til disse oplysninger for at behandle dem for os. Disse personer er underlagt strenge kontraktlige krav om fortrolighed, og hvis dette ikke overholdes, kan de blive udsat for sanktioner eller fyret.

Hvornår denne privatlivspolitik gælder
--------------------------------------

Vores privatlivspolitik gælder for alle de tjenester, der leveres af Google Inc. og dets partnere, herunder YouTube, tjenester, der leveres af Google på Android-enheder, og tjenester, der tilbydes på andre websites (som f.eks. vores annonceringstjenester), men gælder ikke for tjenester med særskilte privatlivspolitikker, som ikke omfatter denne privatlivspolitik.

Vores privatlivspolitik gælder ikke for tjenester, der tilbydes af andre virksomheder eller enkeltpersoner, f.eks. produkter eller websteder, som vises for dig i søgeresultater, websteder der kan gøre brug af Google-tjenester, eller andre websteder, som vores tjenester linker til. Vores privatlivspolitik dækker ikke andre virksomheders og organisationers fremgangsmåder, selvom de annoncerer med vores tjenester, og muligvis bruger cookies, pixeltags og andre teknologier til at vise og tilbyde relevante annoncer.

Overholdelse og samarbejde med tilsynsmyndigheder
-------------------------------------------------

Vi gennemgår regelmæssigt vores egen overholdelse af privatlivspolitikken. Vi overholder også adskillige [selvregulerende rammeaftaler](../../policies/privacy/frameworks/), bl.a. EU-US og Swiss-US Privacy Shield Frameworks. Når vi modtager formelle skriftlige klager, kontakter vi afsenderen for at følge op på klagen. Vi samarbejder med de relevante tilsynsmyndigheder, f.eks. lokale databeskyttelsesmyndigheder, om at løse klager vedrørende overførsel af personlige data, som vi ikke kan løse direkte med vores brugere.

Ændringer
---------

Vores privatlivspolitik kan ændres fra tid til anden. Vi begrænser ikke dine rettigheder i henhold til denne privatlivspolitik uden dit udtrykkelige samtykke. Eventuelle ændringer af denne privatlivspolitik angives på denne side, og hvis der sker væsentlige ændringer, vil vi gøre opmærksom på dem på en mere iøjnefaldende måde (for visse tjenester oplyser vi bl.a. om ændringer via e-mail). Vi opbevarer også tidligere versioner af denne privatlivspolitik i et arkiv, så du har adgang til dem.

Produktspecifikke fremgangsmåder
--------------------------------

Disse meddelelser forklarer de specifikke fremgangsmåder til beskyttelse af personlige oplysninger for visse af Googles produkter og tjenester, som du muligvis bruger:

Du kan få flere oplysninger om vores mest brugte tjenester i [Oversigt over privatlivsindstillinger for Google-produkter](../../policies/technologies/product-privacy/).

Der kan findes yderligere nyttigt materiale vedrørende privatliv og sikkerhed via Googles [sider om politikker og principper](../../policies/), herunder:

-   Oplysninger om vores [teknologier og principper](../../policies/technologies/), som blandt andet omfatter flere oplysninger om
-   En [side](../../policies/privacy/partners/), der forklarer, hvilke data der deles med Google, når du besøger websites, som anvender vores annoncerings-, analyse- og sociale produkter.
-   Værktøjet [Privatlivstjek](https://myaccount.google.com/privacycheckup/1?hl=da), som gør det nemt at gennemgå dine væsentligste privatlivsindstillinger.
-   Googles [sikkerhedscenter](//www.google.com/intl/da/safetycenter/), som indeholder oplysninger om, hvordan du forbliver sikker og beskyttet online.

#### Eksempel

"adgang til dine personlige oplysninger"
----------------------------------------

Med Google Betjeningspanel kan du f.eks. hurtigt og nemt se nogle af de data, der er knyttet til din Google-konto.

#### Eksempel

"annoncer, som du finder mest nyttige"
--------------------------------------

Hvis du f.eks. ofte besøger websites og blogs om havearbejde, kan du se annoncer med relation til havearbejde, når du surfer på internettet.

#### Eksempel

"annonceringstjenester"
-----------------------

Hvis du f.eks. ofte besøger websites og blogs om havearbejde, som viser vores annoncer, kan du begynde at se annoncer med relation til denne interesse, når du surfer på internettet.

#### Eksempel

"og andre sensorer"
-------------------

Din enhed har muligvis sensorer, der leverer oplysninger, som kan hjælpe med bedre at forstå, hvor du befinder dig. For eksempel kan et accelerometer bruges til at registrere hastighed, og et gyroskop kan finde ud af, hvilken retning du bevæger dig i.

#### Eksempel

"indsamle oplysninger"
----------------------

Dette omfatter oplysninger såsom dit dataforbrug og præferencer, Gmail-meddelelser, profil på Google+, billleder, videoer, browserdata, kortsøgninger, dokumenter eller andet Google-hostet indhold.

#### Eksempel

"kombinere personlige oplysninger fra én tjeneste med oplysninger, herunder personlige oplysninger, fra andre Google-tjenester"
-------------------------------------------------------------------------------------------------------------------------------

Når du f.eks. er logget ind på din Google-konto og søger på Google, kan du se søgeresultater fra internettet sammen med sider, billeder og Google+ indlæg fra dine venner, og folk, der kender dig eller følger dig på Google+, kan se dine indlæg og din profil i deres resultater.

#### Eksempel

"komme i kontakt med folk"
--------------------------

Du kan f.eks. få forslag til personer, som du måske kender eller gerne vil i forbindelse med på Google+, der er baseret på de forbindelser, som du har med folk i andre Google-produkter, f.eks. Gmail, og personer, som du har en forbindelse med, kan se din profil som et forslag.

#### Eksempel

"kreditkort"
------------

Selv om vi i øjeblikket ikke beder om et kreditkort under tilmeldingen, kan vi med en lille kreditkorttransaktion bekræfte, at du opfylder vores alderskrav. Denne metode kan bruges, hvis din konto er blevet deaktiveret, efter at du har indtastet en fødselsdato, der indikerer, at du er ikke gammel nok til at have en Google-konto.

#### Eksempel

"udvikle noget nyt"
-------------------

Googles stavekontrolsoftware blev f.eks. udviklet ved at analysere tidligere søgninger, hvor brugerne havde rettet deres egen stavning.

#### Eksempel

"enheds-id'er"
--------------

Enheds-id'er lader Google vide, hvilken unik enhed du bruger til at få adgang til vores tjenester, hvilket kan bruges til at tilpasse vores tjeneste til din enhed eller analysere problemer med enheder, der er relateret til vores tjenester.

#### Eksempel

"enhedsspecifikke oplysninger"
------------------------------

Når du f.eks. besøger Google Play på din computer, kan Google bruge disse oplysninger til at hjælpe dig med at beslutte, hvilke enheder dine køb skal være tilgængelige på.

#### Eksempel

"forbedre din brugeroplevelse"
------------------------------

Cookies giver os f.eks. mulighed for at analysere, hvordan brugerne interagerer med vores tjenester.

#### Eksempel

"juridisk proces eller myndighedspåbud"
---------------------------------------

Ligesom andre teknologi- og kommunikationsvirksomheder modtager Google jævnligt anmodninger fra regeringer og domstole rundt om i verden om at udlevere brugerdata. Vores juridiske team gennemgår hver eneste anmodning uanset type, og ofte protesterer vi, når anmodninger ser ud til at være alt for omfattende eller ikke følger den rigtige procedure.

#### Eksempel

"begræns indstillingerne for deling eller synlighed"
----------------------------------------------------

Du kan f.eks. vælge dine indstillinger, så dit navn og billede ikke vises i en annonce.

#### Eksempel

"knyttet sammen med oplysninger om besøg på flere websites"
-----------------------------------------------------------

Google Analytics er baseret på førstepartscookies. Data, der er genereret via Google Analytics, kan via Google-teknologi knyttes, af enten Google Analytics-kunden eller af Google, sammen med tredjepartscookies, der er relateret til besøg på andre websites, som f.eks. når en annoncør ønsker at bruge sine Google Analytics-data til at oprette mere relevante annoncer eller til at analysere sin trafik nærmere.

#### Eksempel

"vedligeholde"
--------------

Vi overvåger f.eks. hele tiden vores systemer for at kontrollere, at de fungerer, som de skal, og for at opdage og rette fejl.

#### Eksempel

"kan indsamle og behandle oplysninger om din aktuelle placering"
----------------------------------------------------------------

Google Maps kan f.eks. centrere kortvisningen til din aktuelle placering.

#### Eksempel

"fungerer muligvis ikke korrekt"
--------------------------------

Vi bruger f.eks. en cookie, der hedder "lbcs'", som gør det muligt for dig at åbne mange Google-dokumenter i én browser.

#### Eksempel

"og vores partnere"
-------------------

Vi giver pålidelige virksomheder lov til at anvende cookies eller lignende teknologier til annoncering og forskningsformål på vores tjenester.

#### Eksempel

"telefonnummer"
---------------

Hvis du f.eks. tilføjer et telefonnummer som en valgmulighed for gendannelse, og du glemmer din adgangskode, kan Google sende en sms til dig med en kode, så du kan nulstille adgangskoden.

#### Eksempel

"beskytte Google og vores brugere"
----------------------------------

Hvis du f.eks. er bekymret for uautoriseret adgang til din e-mail, viser "Seneste kontoaktivitet" i Gmail dig oplysninger om de seneste aktiviteter på din e-mail såsom IP-adresser, der har haft adgang til din mail, den tilknyttede placering samt tid og dato.

#### Eksempel

"beskytte"
----------

Én af grundene til, at vi indsamler og analyserer IP-adresser og cookies, er f.eks. at beskytte vores tjenester mod automatiseret misbrug.

#### Eksempel

"levere"
--------

Den IP-adresse, der er tildelt din enhed, bruges f.eks. til at sende de data, du har anmodet om, tilbage til din enhed.

#### Eksempel

"deling"
--------

Med Google+ har du f.eks. mange forskellige muligheder for at dele indhold.

#### Eksempel

"hurtigere og nemmere deling med andre"
---------------------------------------

Hvis nogen f.eks. allerede er en kontaktperson, vil Google automatisk fuldføre deres navn, hvis du ønsker at føje dem til en meddelelse i Gmail.

#### Eksempel

"de personer, der betyder mest for dig online"
----------------------------------------------

Når du f.eks. skriver en adresse i felterne Til, Cc eller Bcc i en meddelelse, som du er ved at skrive, foreslår Gmail adresser fra listen over kontaktpersoner.

#### Eksempel

"for at gøre det nemmere at dele ting med folk, som du kender"
--------------------------------------------------------------

Hvis du f.eks. har kommunikeret med en person via Gmail og ønsker at tilføje vedkommende i et Google-dokument eller en begivenhed i Google Kalender, gør Google det nemt ved at fuldføre personens e-mail-adresse automatisk, når du begynder at skrive i det pågældende navn.

#### Eksempel

"se og interagere med vores annoncer"
-------------------------------------

Vi rapporterer f.eks. regelmæssigt til annoncører, hvorvidt vi har placeret deres annonce på en side, og om det er sandsynligt, at annoncen bliver set af brugerne (i modsætning til, hvis den f.eks. er placeret på en del af den side, som brugerne ikke ruller ned til).

#### Eksempel

"Vi kan dele samlede, ikke-personligt identificerbare oplysninger offentligt"
-----------------------------------------------------------------------------

Når mange mennesker begynde at søge efter noget bestemt, kan det give meget nyttige oplysninger om særlige tendenser på det tidspunkt.

#### Eksempel

"Wi-Fi-adgangspunkter og mobilmaster"
-------------------------------------

Google kan f.eks. give en omtrentlig placering af din enhed på baggrund af den kendte placering af mobilmaster i nærheden.

#### Eksempel

"mere relevante søgeresultater"
-------------------------------

Vi kan f.eks. gøre søgningen mere relevant og interessant for dig ved at inkludere billeder, indlæg og meget mere fra dig og dine venner.

#### Eksempel

"din aktivitet på andre websites og i andre apps"
-------------------------------------------------

Denne aktivitet kan stamme fra din brug af Google-produkter som f.eks. Chrome-synkronisering eller fra dine besøg på websites og apps, der samarbejder med Google. Mange websites og apps samarbejder med Google for at forbedre deres indhold og tjenester. For eksempel kan en hjemmeside bruge vores reklamevirksomhed (som AdSense) eller analyseværktøjer (som Google Analytics). Disse produkter deler oplysninger om din aktivitet med Google, og afhængigt af

[dine kontoindstillinger](//myaccount.google.com/?hl=da)
og de anvendte produkter (for eksempel når en partner bruger Google Analytics sammen med vores annonceringstjenester) kan disse data være knyttet til dine personlige oplysninger.
