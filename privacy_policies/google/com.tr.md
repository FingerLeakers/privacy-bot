https://google.com.tr/intl/tr/policies/privacy/

Gizlilik Politikası
===================

Arama yapmak ve bilgi paylaşmak, diğer kullanıcılarla iletişim kurmak veya yeni içerikler oluşturmak gibi amaçlar dahil olmak üzere hizmetlerimizi pek çok farklı şekilde kullanabilirsiniz. Bizimle bilgi paylaştığınızda (örneğin [Google Hesabı](../../policies/privacy/key-terms/#toc-terms-account) oluşturarak) bu hizmetleri sizin için daha iyi hale getirerek <a href="../../policies/privacy/example/more-relevant-search-results.html" id="more-relevant-search-results" class="highlight highlight-unselected">size daha uygun arama sonuçları</a> ve reklamlar gösterebilir, <a href="../../policies/privacy/example/connect-with-people.html" id="connect-with-people" class="highlight">kullanıcılarla bağlantı kurmanıza</a> yardımcı olabilir veya <a href="../../policies/privacy/example/sharing-with-others.html" id="sharing-with-others" class="highlight">diğer kişilerle daha hızlı ve daha kolay paylaşımda bulunmanızı</a> sağlayabiliriz. Hizmetlerimizi kullanmanız sırasında, bilgilerinizi ne şekilde kullandığımızı ve gizliliğinizi hangi yöntemlerle koruyabileceğinizi açık bir şekilde bilmenizi istiyoruz.

Gizlilik Politikamız şu konuları açıklar:

-   Hangi bilgileri neden topluyoruz?
-   Bu bilgileri nasıl kullanıyoruz?
-   Bilgilere nasıl erişileceği ve bilgilerin nasıl güncelleneceği, diğer sunduğumuz seçeneklerdir.

Açıklamalarımızı mümkün olduğu kadar basit tutmaya çalıştık, ancak çerezler, IP adresleri, piksel etiketler ve tarayıcılar gibi terimlere aşina değilseniz, öncelikle bu [önemli terimler](../../policies/privacy/key-terms/) hakkında bilgi edininiz. Gizliliğiniz Google için önemlidir. Bu nedenle Google’da yeni de olsanız, eski bir kullanıcı da olsanız, lütfen gizlilikle ilgili uygulamalarımızı öğrenmek için zamanınızı ayırın ve herhangi bir sorunuz olursa [bize ulaşın](https://support.google.com/policies/troubleshooter/2990837?hl=tr).

Topladığımız bilgiler
---------------------

Kullandığınız dil gibi temel konulardan, <a href="../../policies/privacy/example/ads-youll-find-most-useful.html" id="ads-youll-find-most-useful" class="highlight">hangi reklamları yararlı bulduğunuz</a>, <a href="../../policies/privacy/example/the-people-who-matter-most.html" id="the-people-who-matter-most" class="highlight">çevrimiçi ortamda sizin için en önemli kişiler</a> veya hangi YouTube videolarını beğenebileceğiniz gibi karmaşık konulara kadar her tür bilgiyi, tüm kullanıcılarımıza daha iyi hizmetler sunmak amacıyla toplarız.

Bilgileri, aşağıdaki yöntemleri kullanarak toplarız:

-   **Sizin bize verdiğiniz bilgiler.** Örneğin, çoğu hizmetimizde bir Google Hesabı'na kaydolmanız gerekir. Bunu yaptığınızda, sizden hesabınızla birlikte depolamak üzere adınız, e-posta adresiniz, telefon numaranız veya [kredi kartınız](../../policies/privacy/key-terms/#toc-terms-personal-info) gibi <a href="../../policies/privacy/example/credit-card.html" id="credit-card" class="highlight">kişisel bilgiler</a> isteriz. Sunduğumuz paylaşma özelliklerinden tam olarak yararlanmak isterseniz adınızı ve fotoğrafınızı içerebilecek, herkes tarafından görülebilir bir [Google Profili](https://support.google.com/accounts/answer/112783?hl=tr) oluşturmanızı da isteyebiliriz.

-   **Hizmetlerimizi kullanımınızdan aldığımız bilgiler.** YouTube'da bir video izlediğinizde, reklamcılık hizmetlerimizi kullanan bir web sitesini ziyaret ettiğinizde veya içeriklerimizi ve <a href="../../policies/privacy/example/collect-information.html" id="collect-information" class="highlight">reklamlarımızı görüntüleyip onlarla etkileşimde bulunduğunuzda</a> olduğu gibi, kullandığınız hizmetlerle ve bunları nasıl kullandığınızla ilgili <a href="../../policies/privacy/example/view-and-interact-with-our-ads.html" id="view-and-interact-with-our-ads" class="highlight">bilgiler toplarız</a>. Bu bilgiler şunları içerir:

    -   **[Cihaz bilgileri](../../policies/privacy/key-terms/#toc-terms-device)**

        <a href="../../policies/privacy/example/device-specific-information.html" id="device-specific-information" class="highlight">Cihaza özel bilgiler</a> toplarız (örneğin, donanım modeli, işletim sistemi sürümü, [cihazın benzersiz tanıtıcıları](../../policies/privacy/key-terms/#toc-terms-unique-device-id) ve telefon numarası dahil mobil ağ bilgileri gibi). Google, <a href="../../policies/privacy/example/device-identifiers.html" id="device-identifiers" class="highlight">cihazınızın tanıtıcılarını</a> veya <a href="../../policies/privacy/example/phone-number.html" id="phone-number" class="highlight">telefon numaranızı</a> Google Hesabınızla ilişkilendirebilir.

    -   **Günlük bilgileri**

        Hizmetlerimizi kullandığınızda veya Google tarafından sağlanan içerikleri görüntülediğinizde, belirli bilgileri otomatik olarak toplayıp [sunucu günlüklerinde](../../policies/privacy/key-terms/#toc-terms-server-logs) depolarız. Bu, şunları içerir:

        -   hizmetimizi nasıl kullandığınızla ilgili ayrıntılar, örneğin, arama sorgularınız gibi.
        -   telefon numaranız, çağrı yapan tarafın numarası, yönlendirilen numaralar, çağrıların tarihi ve saati, çağrıların süresi, SMS yönlendirme bilgileri ve çağrıların türleri gibi telefon günlüğü bilgileri.
        -   [İnternet protokolü adresi](../../policies/privacy/key-terms/#toc-terms-ip).
        -   kilitlenmeler, sistem etkinliği, donanım ayarları, tarayıcı türü, tarayıcı dili, istekte bulunduğunuz tarih ve saat ile yönlendiren URL’si gibi cihaz etkinlikleriyle ilgili bilgiler.
        -   tarayıcınızı veya Google Hesabınızı benzersiz olarak tanımlayabilecek çerezler.

    -   **Konum bilgileri**

        Google hizmetlerini kullandığınızda, <a href="../../policies/privacy/example/may-collect-and-process-information.html" id="may-collect-and-process-information" class="highlight">gerçek konumunuz hakkında bilgiler toplayabilir ve bunları işleyebiliriz</a>. Konum belirlemek için, IP adresi ve GPS'in yanı sıra yakındaki cihazlar, <a href="../../policies/privacy/example/sensors.html" id="sensors" class="highlight">Kablosuz erişim noktaları ve baz istasyonları</a> hakkında Google'a bilgi sağlayabilecek <a href="../../policies/privacy/example/wifi-access-points-and-cell-towers.html" id="wifi-access-points-and-cell-towers" class="highlight">diğer sensör verileri</a> gibi çeşitli teknolojileri de kullanabiliriz.

    -   **Benzersiz uygulama sayıları**

        Belirli hizmetler benzersiz bir uygulama sayısı içerir. Söz konusu hizmeti yüklediğinizde veya yüklemesini kaldırdığınızda ya da bu hizmet, otomatik güncellemeler gibi amaçlarla düzenli olarak sunucularımızla bağlantı kurduğunda yüklemenizle ilgili bu sayı ve bilgiler (örneğin, işletim sisteminin türü ve uygulama sürüm numarası) Google’a gönderilebilir.

    -   **Yerel depolama**

        [Tarayıcı web depolaması](../../policies/privacy/key-terms/#toc-terms-browser-storage) (HTML 5 dahil) ve [uygulama veri önbellekleri](../../policies/privacy/key-terms/#toc-terms-application-data-cache) gibi mekanizmalar kullanarak bilgileri (kişisel bilgiler dahil) cihazınızda yerel olarak toplayabilir ve depolayabiliriz.

    -   **Çerezler ve benzeri teknolojiler**

        Biz <a href="../../policies/privacy/example/our-partners.html" id="our-partners" class="highlight">ve iş ortaklarımız</a>, bir Google hizmetini ziyaret ettiğinizde bilgi toplamak ve depolamak için çeşitli teknolojilerden yararlanırız ve bu, tarayıcınızı veya cihazınızı belirlemek üzere [çerezler veya benzeri teknolojiler](../../policies/privacy/key-terms/#toc-terms-cookie) kullanmayı da içerebilir. Bu teknolojileri, iş ortaklarımıza sunduğumuz, başka sitelerde görünebilen <a href="../../policies/privacy/example/advertising-services.html" id="advertising-services" class="highlight">reklamcılık hizmetleri</a> veya Google özellikleri gibi hizmetlerle etkileşimde bulunduğunuzda bilgi toplamak ve depolamak için de kullanırız. Google Analytics ürünümüz, işletmelerin ve site sahiplerinin kendi web sitelerine ve uygulamalarına gelen trafiği analiz etmelerine yardımcı olur. Reklamcılık hizmetlerimizle birlikte kullanıldığında (örneğin DoubleClick çerezini kullanan reklamcılık hizmetleri gibi) Google Analytics bilgileri, <a href="../../policies/privacy/example/linked-with-information-about-visits-to-multiple-sites.html" id="linked-with-information-about-visits-to-multiple-sites" class="highlight">Google Analytics müşterisi veya Google tarafından, Google teknolojisi kullanılarak, birden fazla siteye yapılan ziyaretlerle ilgili bilgilere bağlanır</a>.

Google'da oturum açtığınızda topladığımız bilgiler, sizinle ilgili olarak iş ortaklarından edindiğimiz bilgilerle birlikte Google Hesabınızla ilişkilendirilebilir. Bilgiler Google Hesabınızla ilişkilendirildiğinde, bunları kimlik bilgileriniz olarak ele alırız. Google Hesabınızla ilişkilendirilmiş bilgilere nasıl erişeceğiniz, bu bilgileri nasıl yöneteceğiniz veya sileceğinizle ilgili daha fazla bilgi edinmek için bu politikanın <a href="#infochoices" class="gweb-smoothscroll-control">Şeffaflık ve seçim</a> bölümünü ziyaret edin.

Topladığımız bilgileri nasıl kullanırız?
----------------------------------------

Tüm hizmetlerimizden topladığımız bilgileri, hizmetlerimizi <a href="../../policies/privacy/example/provide-services.html" id="provide-services" class="highlight">sunmak</a>, <a href="../../policies/privacy/example/maintain-services.html" id="maintain-services" class="highlight">sürdürmek</a>, <a href="../../policies/privacy/example/protect-services.html" id="protect-services" class="highlight">korumak</a> ve iyileştirmek, <a href="../../policies/privacy/example/develop-new-ones.html" id="develop-new-ones" class="highlight">yeni hizmetler geliştirmek</a> ve <a href="../../policies/privacy/example/protect-google-and-our-users.html" id="protect-google-and-our-users" class="highlight">hem Google'ı hem de kullanıcılarımızı korumak</a> için kullanırız. Bu bilgileri ayrıca, daha uygun arama sonuçları ve reklamlar sunmak gibi size özel içerikler sağlamak için de kullanırız.

Google Profiliniz için sağladığınız adı, bir Google Hesabı gerektiren tüm hizmetlerimizde kullanabiliriz. Ayrıca, tüm hizmetlerimizde güncel bir şekilde görünmeniz için Google Hesabınızla ilişkilendirilen geçmiş adları değiştirebiliriz. Başka kullanıcılar e-posta adresinize veya sizi tanımlayan diğer bilgilere zaten sahiplerse, Google Profilinizde herkese açık olarak görünebilen adınız ve fotoğrafınız gibi bilgileri kendilerine gösterebiliriz.

Bir Google Hesabınız varsa Profil adınızı, Profil fotoğrafınızı ve Google'da veya Google Hesabınıza bağlı üçüncü taraf uygulamalarda gerçekleştirdiğiniz işlemleri (örneğin +1'ler, yazdığınız incelemeler ve yayınladığınız yorumlar gibi) reklamlarda ve diğer ticari içeriklerde göstermek de dahil olmak üzere hizmetlerimizde görüntüleyebiliriz. Google Hesabınızda, <a href="../../policies/privacy/example/limit-sharing-or-visibility-settings.html" id="limit-sharing-or-visibility-settings" class="highlight">paylaşım ve görünürlük ayarlarınızı sınırlamak</a> için yaptığınız seçimlere saygı gösteririz.

Google ile bağlantı kurduğunuzda, karşılaşıyor olabileceğiniz sorunları çözmeye yardımcı olması amacıyla tüm iletişimlerinizin kaydını tutarız. E-posta adresinizi, hizmetlerimiz hakkında size bilgi vermek amacıyla (örneğin, hizmetlerimizde yapılacak değişiklikleri veya geliştirmeleri bildirmek gibi) kullanabiliriz.

Çerezlerden ve [piksel etiketleri](../../policies/privacy/key-terms/#toc-terms-pixel) gibi diğer teknolojilerden toplanan bilgileri, <a href="../../policies/privacy/example/improve-your-user-experience.html" id="improve-your-user-experience" class="highlight">kullanıcı deneyiminizi geliştirmek</a> ve hizmetlerimizin genel kalitesini iyileştirmek amacıyla kullanırız. Bunu yapmak için kullandığımız hizmetlerimizden biri de Google Analytics'tir. Örneğin, dil tercihlerinizi kaydederek hizmetlerimizin tercih ettiğiniz dilde görüntülenmesini sağlayabiliriz. Size özel hazırlanmış reklamları gösterirken çerezlerden veya benzer teknolojilerden gelen hiçbir tanımlayıcıyı ırk, din, cinsel tercih veya sağlık durumu gibi [hassas kategorilerle](../../policies/privacy/key-terms/#toc-terms-sensitive-categories) ilişkilendirmeyiz.

Otomatikleştirilmiş sistemimiz, istenmeyen e-postaların ve kötü amaçlı yazılımların tespit edilmesi ile özelleştirilmiş arama sonuçları ve reklamlar gibi size kişisel olarak uygun ürünlerin sağlanması için (e-postalarınız dahil olmak üzere) içeriklerinizi analiz eder.

<a href="../../policies/privacy/example/combine-personal-information.html" id="combine-personal-information" class="highlight">Belirli bir hizmetteki kişisel bilgileri, diğer Google hizmetlerindeki bilgilerle (kişisel bilgileriniz de dahil) birleştirebiliriz</a> (örneğin bunu, <a href="../../policies/privacy/example/to-make-it-easier-to-share.html" id="to-make-it-easier-to-share" class="highlight">tanıdığınız kişilerle içerik paylaşmayı kolaylaştırmak için yapabiliriz</a>). [Hesap ayarlarınıza](https://myaccount.google.com/?hl=tr) bağlı olarak, <a href="../../policies/privacy/example/your-activity-on-other-sites-and-apps.html" id="your-activity-on-other-sites-and-apps" class="highlight">diğer sitelerde ve uygulamalardaki etkinliğiniz</a> Google'ın hizmetlerini ve Google tarafından yayınlanan reklamları iyileştirmek için kişisel bilgilerinizle ilişkilendirilebilir.

Bilgileri, bu Gizlilik Politikasında belirtilen amaçların dışında kullanmak için önce sizden izin isteriz.

Google, kişisel bilgileri dünyanın farklı yerlerindeki pek çok ülkede bulunan sunucularımızda işler. Kişisel bilgilerinizi, ikamet ettiğiniz ülkenin dışındaki bir sunucuda işleyebiliriz.

Şeffaflık ve seçim
------------------

Her kullanıcının gizlilikle ilgili farklı endişeleri vardır. Hangi bilgileri topladığımız konusunda açık olmayı ve böylece bunların nasıl kullanıldığına yönelik anlamlı seçimler yapabilmenizi sağlamayı amaçlıyoruz. Örneğin, şunları yapabilirsiniz:

-   Google hizmetlerini kullanırken hesabınızda kaydedilmesini istediğiniz veri türlerini (YouTube'da izlediğiniz videolar veya geçmiş aramalar gibi) belirlemek için [Google etkinlik kontrollerinizi inceleyin ve güncelleyin](https://myaccount.google.com/privacy?hl=tr#accounthistory). Ayrıca, hesabınızda oturumunuz kapalıyken hizmetlerimizi kullandığınızda, belirli etkinliklerin cihazınızdaki bir çerezde ya da benzer bir teknolojide saklanıp saklanmayacağını yönetmek için bu [kontrolleri](https://myaccount.google.com/privacy?hl=tr#toolsyoucanusenow) ziyaret edebilirsiniz.
-   Google Hesap Özeti’ni kullanarak Google Hesabınıza bağlı belirli türdeki bilgileri [inceleyebilir ve denetleyebilirsiniz](https://www.google.com/dashboard/?hl=tr).
-   Google'da ve web genelinde size gösterilen Google reklamları hakkındaki tercihlerinizi (ilgilendiğiniz reklam kategorileri gibi), Reklam Ayarları’nı kullanarak [görüntüleyebilir ve düzenleyebilirsiniz](https://www.google.com/settings/ads/preferences?hl=tr). Bu sayfayı ayrıca belirli Google reklamcılık hizmetlerini devre dışı bırakmak için de ziyaret edebilirsiniz.
-   Google Hesabınızla ilişkilendirilen Profilin diğer kişilere nasıl görüneceğini [ayarlayabilirsiniz](https://support.google.com/plus/answer/1355890?hl=tr).
-   Google Hesabınız üzerinden bilgiyi kiminle paylaşacağınızı [kontrol edebilirsiniz](https://support.google.com/plus/bin/static.py?hl=tr&page=guide.cs&guide=1257347).
-   Pek çok hizmetimizden, Google Hesabınızla ilişkilendirilmiş [bilgileri alabilirsiniz](https://www.dataliberation.org/).
-   Profil adınızın ve Profil fotoğrafınızın, paylaşılan tavsiyeler doğrultusunda çıkan reklamlarda görünüp görünmeyeceğini kendiniz seçebilirsiniz.

Tarayıcınızı, hizmetlerimizle ilişkili olanlar da dahil olmak üzere tüm çerezleri devre dışı bırakacak veya tarafımızdan bir çerez oluşturulduğunda bunu gösterecek şekilde ayarlayabilirsiniz. Ancak, çerezleri devre dışı bırakırsanız hizmetlerimizin çoğunun <a href="../../policies/privacy/example/may-not-function-properly.html" id="may-not-function-properly" class="highlight">düzgün şekilde çalışmayacağını</a> önemle hatırlatırız. Örneğin, dil tercihlerinizi hatırlayamayabiliriz.

Paylaştığınız bilgiler
----------------------

Hizmetlerimizin çoğu, başka kullanıcılarla bilgi paylaşmanıza olanak tanır. Herkese açık olarak bilgi paylaştığınızda, bunun Google da dahil olmak üzere arama motorları tarafından dizine eklenebileceğini unutmayın. Hizmetlerimiz, <a href="../../policies/privacy/example/sharing.html" id="sharing" class="highlight">içeriğinizi paylaşma</a> ve <a href="../../policies/privacy/example/removing-your-content.html" id="removing-your-content" class="highlight">kaldırma</a> konusunda farklı seçenekler sunar.

Kişisel bilgilerinize erişme ve bunları güncelleme
--------------------------------------------------

Hizmetlerimizi her kullandığınızda, <a href="../../policies/privacy/example/access-to-your-personal-information.html" id="access-to-your-personal-information" class="highlight">kişisel bilgilerinize erişmenizi</a> sağlamayı amaçlarız. Bu bilgiler yanlışsa, bunları hızlı bir şekilde güncellemeniz veya silmeniz için (bunları işletmeyle ilgili geçerli bir amaç veya hukuki amaçlar nedeniyle saklamamız gerekmiyorsa) elimizden geleni yaparız. Kişisel bilgilerinizi güncellerken, isteğinizi yerine getirebilmek için önce sizden kimliğinizi doğrulamanızı isteyebiliriz.

Makul olmayacak düzeyde yinelenen, orantısız düzeyde teknik çaba gerektiren (örneğin, yeni bir sistem geliştirmek veya mevcut kullanımı önemli biçimde değiştirmek gibi), başkalarının gizliliğini tehlikeye atan veya başka şekilde aşırı derecede zor olan (örneğin, yedek sistemlerde bulunan bilgilerle ilgili) istekleri reddedebiliriz.

Bilgilere erişme ve bunları düzeltme olanağı sunabildiğimizde, orantısız düzeyde çaba gerektirenler hariç, bunu ücretsiz yaparız. Hizmetlerimizi, kazayla veya kötü amaçla yapılan tahribatlardan koruyacak şekilde yönetmeye çalışırız. Bu nedenle, bilgilerinizi hizmetlerimizden silmenizin ardından, kalan kopyaları etkin sunucularımızdan hemen silmeyebilir ve bu bilgileri yedek sistemlerimizden kaldırmayabiliriz.

Paylaştığımız bilgiler
----------------------

Kişisel bilgileri şirketlerle, kuruluşlarla ve Google'ın dışındaki kişilerle paylaşmayız. Aşağıdaki herhangi bir durum, bu kural için istisna oluşturur:

-   **İzin vermeniz durumunda**

    Sizden bunu yapmak için izin alırsak, kişisel bilgilerinizi şirketlerle, kuruluşlarla veya Google’ın dışındaki kişilerle paylaşırız. [Hassas kişisel bilgilerin](../../policies/privacy/key-terms/#toc-terms-sensitive-info) paylaşılabilmesi için kaydolarak izin vermenizi gerektiririz.

-   **Alan adı yöneticileriyle ilgili durumlarda**

    Google Hesabınız bir [alan adı yöneticisi](https://support.google.com/a/answer/178897?hl=tr) tarafından yönetiliyorsa (örneğin G Suite kullanıcıları için bu durum geçerlidir), alan adı yöneticiniz ve kuruluşunuz için kullanıcı desteği sağlayan aracılar Google Hesabınızdaki bilgilere erişebilirler (buna e-postanız ve diğer verileriniz dahildir). Alan adı yöneticiniz şunları yapabilir:

    -   Yüklediğiniz uygulamalarla ilgili istatistikler gibi, hesabınızla ilişkili istatistiki bilgileri görüntüleyebilir.
    -   Hesap şifrenizi değiştirebilir.
    -   Hesabınıza erişiminizi askıya alabilir veya feshedebilir.
    -   Hesabınız dahilinde depolanan bilgilere erişebilir veya bunları alıkoyabilir.
    -   Geçerli yasaları, mevzuatı, <a href="../../policies/privacy/example/legal-process.html" id="legal-process" class="highlight">yasal süreci veya uygulanabilir resmi resmi taleplere</a> uygunluk amacıyla hesap bilgileriniz erişebilir.
    -   Bilgileri veya gizlilik ayarlarını silme ya da düzenleme hakkınızı kısıtlayabilir.

    Daha fazla bilgi için lütfen alan adı yöneticinizin gizlilik politikasına bakın.

-   **Harici olarak işlenmeleri için**

    Gizlilik Politikamızdaki ve diğer geçerli gizlilik ve güvenlik tedbirlerindeki talimatlara dayanarak ve bunlara uygun bir şekilde kişisel bilgileri bizim adımıza işlemeleri için [bağlı kuruluşlarımıza](../../policies/privacy/key-terms/#toc-terms-affiliates) veya diğer güvenilir işletmelere ya da kişilere veririz.

-   **Yasal nedenlerle**

    Aşağıdaki durumlarda bilgilere erişimin, bilgilerin kullanımının, korunmasının veya ifşasının makul düzeyde gerekli olduğuna iyi niyetimizle inanırsak, kişisel bilgileri şirketlerle, kuruluşlarla veya Google dışından kişilerle paylaşırız:

    -   geçerli tüm yasa, düzenleme, <a href="../../policies/privacy/example/legal-process.html" id="legal-process" class="highlight">yasal işlem veya uygulanabilir resmi talepleri</a> karşılama
    -   Potansiyel ihlalleri araştırmak da dahil olmak üzere geçerli Hizmet Şartlarını uygulamak.
    -   Dolandırıcılığı, güvenlikle ilgili konuları ve teknik sorunları tespit etmek, önlemek veya çözmek.
    -   Google’ın, kullanıcılarımızın veya kamunun haklarını, mülkiyetini veya güvenliğini, yasaların gerektirdiği veya izin verdiği şekilde korumak.

<a href="../../policies/privacy/example/we-may-share.html" id="we-may-share" class="highlight"></a> [Kimlik bilgisi dışındaki verileri](../../policies/privacy/key-terms/#toc-terms-info) herkese açık şekilde ve iş ortaklarımızla (yayıncılar, reklamverenler veya bağlantılı siteler gibi) paylaşabiliriz. Örneğin, hizmetlerimizin genel kullanımıyla ilgili <a href="../../policies/privacy/example/to-show-trends.html" id="to-show-trends" class="highlight">eğilimleri göstermek amacıyla</a> bilgileri herkese açık olarak paylaşabiliriz.

Google başka bir şirketle birleşme, şirket satın alma veya varlık satma faaliyetinde bulunursa, kişisel bilgilerin gizliliğini sağlamaya devam ederiz ve kişisel bilgiler devredilmeden ya da farklı bir gizlilik politikasına tabi olmaya başlamadan önce, bu durumdan etkilenecek kullanıcılara bildirimde bulunuruz.

Bilgi güvenliği
---------------

Google’ı ve kullanıcılarımızı, sakladığımız bilgilere yetkisiz erişimden veya bunların yetkisiz olarak değiştirilmesinden, ifşa edilmesinden veya imha edilmesinden korumak için çok çalışırız. Özellikle:

-   Hizmetlerimizin çoğunu [SSL kullanarak](https://support.google.com/websearch/answer/173733?hl=tr) şifreleriz.
-   Google Hesabınıza erişirken size [iki adımlı doğrulama](//www.google.com/intl/tr/landing/2step/) ve Google Chrome’da [Güvenli Göz Atma özelliği](https://www.google.com/chrome/intl/tr/more/security.html) sunarız.
-   Sistemlere yetkisiz erişime karşı koruma sağlamak için, fiziksel güvenlik tedbirleri dahil olmak üzere bilgi toplama, depolama ve işleme uygulamalarımızı gözden geçiririz.
-   Kişisel bilgilere erişimi, bu bilgileri bizim için işlemek üzere bilmesi gereken, gizlilikle ilgili sözleşmeyle sağlanan çok sıkı yükümlülüklere tabi olan ve bu yükümlülükleri yerine getirmemeleri durumunda disiplin cezası alabilecek veya anlaşmaları feshedilebilecek Google çalışanları, alt yükleniciler ve aracılarla sınırlarız.

Bu Gizlilik Politikası ne zaman geçerlidir?
-------------------------------------------

Gizlilik Politikamız, Google Inc. ve bağlı kuruluşları tarafından sunulan tüm hizmetler için geçerlidir. Bu hizmetlere YouTube, Google'ın Android cihazlarda sağladığı hizmetler ve diğer sitelerde sunulan hizmetler (reklamcılık hizmetlerimiz gibi) dahil, ancak bu Gizlilik Politikası'na dahil olmayıp ayrı bir gizlilik politikasına sahip hizmetler hariçtir.

Gizlilik Politikamız, arama sonuçlarında size gösterilebilen ürünler ya da siteler, Google hizmetlerini içerebilen siteler veya hizmetlerimizden bağlantı verilen diğer siteler dahil olmak üzere diğer şirketler ve bireyler tarafından sunulan hizmetler için geçerli değildir. Gizlilik Politikamız hizmetlerimize reklam veren ve ilgili reklamlar sunmak için çerezler, piksel etiketler ve diğer teknolojileri kullanan diğer şirketler ve kuruluşların bilgi uygulamalarını kapsamaz.

Düzenleyici kurumların kurallarına uyum ve bu kurumlarla işbirliği
------------------------------------------------------------------

Gizlilik Politikamıza uyup uymadığımızı düzenli olarak inceleriz. Ayrıca EU-US ve Swiss-US Privacy Shield Frameworks de dahil olmak üzere çeşitli [öz denetim çerçevelerini](../../policies/privacy/frameworks/) uygularız. Yazılı resmi şikayetler aldığımızda, durumu takip etmek için, şikayette bulunan kişiyle bağlantı kurarız. Kişisel verilerin aktarılmasıyla ilgili olarak kullanıcılarımızla doğrudan çözemediğimiz tüm şikayetleri çözüme kavuşturmak için yerel veri koruma yetkilileri de dahil olmak üzere uygun denetim yetkilileriyle birlikte çalışırız.

Değişiklikler
-------------

Gizlilik Politikamız zaman zaman değişebilir. Açıkça izninizi almadan bu Gizlilik Politikası kapsamındaki haklarınızda kısıtlama yapmayız. Gizlilik Politikasında yapılan değişiklikleri bu sayfada yayınlarız ve değişiklikler önemliyse daha dikkat çekici bir bildirim (belirli hizmetler için Gizlilik Politikası değişikliklerine ilişkin e-posta bildirimi gibi) sağlarız. Ayrıca, bu Gizlilik Politikasının eski sürümlerini gözden geçirmeniz için saklarız.

Ürüne özgü uygulamalar
----------------------

Aşağıdaki uyarılar, kullanıyor olabileceğiniz belirli Google ürünleri ve hizmetleri ile ilgili belirli gizlilik uygulamalarını açıklamaktadır:

En popüler hizmetlerimizden bazıları hakkında daha fazla bilgi edinmek için [Google Ürünü Gizlilik Rehberi](../../policies/technologies/product-privacy/)'ni ziyaret edebilirsiniz.

Gizlilik ve güvenlikle ilgili diğer yararlı malzemeler Google'ın [politikalar ve ilkeler](../../policies/) sayfalarında bulunabilir. Bunlar arasında şunlar bulunur:

-   [Teknolojilerimiz ve ilkelerimiz](../../policies/technologies/) hakkında bilgiler. Bu bilgiler, diğer konuların yanında şunlar hakkında da ayrıntılı bilgiler içerir:
-   Reklam ürünlerimizi, analiz araçlarımızı ve sosyal ürünlerimizi kullanan web sitelerini ziyaret ettiğinizde Google'la hangi verilerin paylaşıldığını açıklayan bir [sayfa](../../policies/privacy/partners/).
-   Temel gizlilik ayarlarınızı incelemeyi kolaylaştıran [Gizlilik Kontrolü](https://myaccount.google.com/privacycheckup/1?hl=tr) aracı.
-   İnternet üzerinde nasıl güvenli kalınacağı hakkında bilgi veren Google’ın [güvenlik merkezi](//www.google.com/intl/tr/safetycenter/).

#### Örnek

"kişisel bilgilerinize erişim"
------------------------------

Örneğin, Google Hesap Özeti'ni kullanarak, Google Hesabınızla ilişkilendirilmiş bazı verileri hızlı ve kolay bir biçimde görebilirsiniz.

#### Örnek

"hangi reklamları yararlı bulduğunuz"
-------------------------------------

Örneğin, bahçıvanlıkla ilgili web sitelerini ve blogları sıklıkla ziyaret ediyorsanız web üzerinde gezinirken bahçıvanlıkla ilgili reklamlar görebilirsiniz.

#### Örnek

"reklamcılık hizmetleri"
------------------------

Örneğin, reklamlarımızın gösterildiği, bahçıvanlıkla ilgili web sitelerini ve blogları sıklıkla ziyaret ediyorsanız web üzerinde gezinirken bu ilgi alanına ait reklamlar görebilirsiniz.

#### Örnek

"ve diğer sensör verileri"
--------------------------

Cihazınızda, konumunuzu daha iyi anlamanıza yardımcı olacak bilgiler sağlayabilecek sensörler olabilir. Örneğin, hız gibi bilgileri belirlemek ivme ölçer veya hangi yönde seyahat ettiğinizi öğrenmek için bir jiroskop kullanılabilir.

#### Örnek

"bilgi toplama"
---------------

Bu bilgiler arasında kullanım verileriniz ve tercihleriniz, Gmail iletileriniz, G+ profiliniz, fotoğraflarınız, videolarınız, tarama geçmişiniz, harita aramalarınız, dokümanlarınız ve Google'da barındırılan diğer içerikleriniz bulunur.

#### Örnek

"belirli bir hizmetteki kişisel bilgileri, diğer Google hizmetlerindeki bilgilerle (kişisel bilgileriniz de dahil) birleştirebiliriz"
-------------------------------------------------------------------------------------------------------------------------------------

Örneğin, Google Hesabınızda oturum açmış durumdayken Google'da arama yaparsanız, herkese açık web'in yanı sıra arkadaşlarınızın sayfalarından, fotoğraflarından ve Google+ yayınlarından gelen arama sonuçlarını görürsünüz. Arkadaşlarınız ve sizi tanıyan ya da Google+'da takip eden kişiler de kendi sonuçlarında sizin yayınlarınızı ve profilinizi görebilirler.

#### Örnek

"diğer kullanıcılarla bağlantı kurma"
-------------------------------------

Örneğin, Gmail gibi diğer Google ürünlerinde kişilerle bağlantılarınıza dayanarak, Google+'da tanıyor olabileceğiniz veya bağlantı kurmak isteyebileceğiniz kişilerle ilgili öneriler alabilirsiniz. Sizinle bağlantısı olan kişiler de sizin profilinizi öneri olarak görebilirler.

#### Örnek

"kredi kartı"
-------------

Google Hesabı sahibi olabilecek yaşta olmadığınızı belirten bir doğum tarihi girerseniz hesabınız devre dışı bırakılır. Kayıt sırasında kredi kartı sormasak da, böyle bir durumda yaş gereksinimlerimizi karşıladığınızı onaylamak için küçük bir kredi kartı işlemiyle yaşınızı doğrulama yöntemini kullanabilirsiniz.

#### Örnek

"yenilerini geliştirme"
-----------------------

Örneğin, Google'ın yazım denetimi yazılımı, kullanıcıların kendi yazdıklarını düzelttikleri eski aramaların analizi sonucunda geliştirilmiştir.

#### Örnek

"cihaz tanımlayıcılar"
----------------------

Cihaz tanımlayıcılar, hizmetlerimize erişmek için hangi tekil cihazı kullandığınızı Google'a bildirir. Bu bilgi, hizmetimizi cihazınıza göre özelleştirmek veya hizmetlerimizle ilgili cihaz sorunlarını analiz etmek için kullanılır.

#### Örnek

"cihaza özel bilgiler"
----------------------

Örneğin, masaüstünüzden Google Play'i ziyaret ettiğinizde, Google bu bilgiyi, satın aldığınız ürünlerin hangi cihazlarda kullanılmasını istediğinize karar vermenizde size yardımcı olmak için kullanabilir.

#### Örnek

"kullanıcı deneyiminizi geliştirme"
-----------------------------------

Örneğin, çerezler kullanıcıların hizmetlerimizle nasıl etkileşimde bulunduklarını analiz etmemize yardımcı olur.

#### Örnek

"yasal süreç veya uygulanabilir resmi talepler"
-----------------------------------------------

Diğer teknoloji ve iletişim şirketleri gibi Google da, dünyanın her yerindeki resmi makamlardan ve mahkemelerden belirli kullanıcı verilerinin kendilerine verilmesi yönünde düzenli olarak talepler alır. Hukuk ekibimiz, türüne bağlı olmadan her talebi inceler ve kapsamı olması gerekenden geniş görülen veya doğru süreci takip etmeyen talepler sıklıkla geri çevrilir.

#### Örnek

"paylaşım veya görünürlük ayarlarını sınırlama"
-----------------------------------------------

Örneğin, ayarlarınızı adınız ve fotoğrafınız reklamlarda görünmeyecek şekilde seçebilirsiniz.

#### Örnek

"birden fazla siteye yapılan ziyaretlerle ilgili bilgilerle bağlantılı"
-----------------------------------------------------------------------

Google Analytics birinci taraf çerezlere dayalıdır. Google Analytics ile üretilen veriler, Google Analytics müşterisi veya Google tarafından, Google teknolojisi kullanılarak, diğer web sitelerine yapılan ziyaretlerle ilgili üçüncü taraf çerezlere bağlanabilir (örneğin, bir reklamveren, daha alakalı reklamlar oluşturmak veya trafiğini daha fazla analiz etmek için Google Analytics verilerini kullanmak istediğinde).

#### Örnek

"sürdürme"
----------

Örneğin, amaçlandıkları biçimde çalıştıklarını kontrol etmek ve hataları tespit edip düzeltmek için sistemlerimizi sürekli olarak izleriz.

#### Örnek

"gerçek konumunuz hakkında bilgi toplayabilir ve işleyebilir"
-------------------------------------------------------------

Örneğin, Google Haritalar, haritaların görünümünü geçerli konumunuzu merkeze alacak biçimde ayarlayabilir.

#### Örnek

"düzgün çalışmayabilir"
-----------------------

Örneğin, tek bir tarayıcıda birden fazla Google Dokümanı açmanıza olanak veren "lbcs" adında bir çerez kullanırız.

#### Örnek

"ve iş ortaklarımız"
--------------------

Güvenilir işletmelerin reklamcılık ve araştırma amaçlı olarak hizmetlerimizde çerezler ve benzeri teknolojileri kullanmalarına izin veririz.

#### Örnek

"telefon numarası"
------------------

Örneğin, bir kurtarma seçeneği olarak telefon numarası eklediğinizde, şifrenizi unutursanız Google size içinde şifrenizi sıfırlamanızı sağlayacak bir kod bulunan bir kısa mesaj gönderebilir.

#### Örnek

"Google'ı ve kullanıcılarımızı koruma"
--------------------------------------

Örneğin, e-postanıza yetkisiz olarak erişilmesinden endişeleniyorsanız Gmail'deki "Son hesap etkinliği", e-postanızdaki son etkinlikler hakkındaki (e-postanıza erişen IP adresleri, ilişkili konum, saat ve tarih gibi) bilgileri gösterir.

#### Örnek

"koruma"
--------

Örneğin, IP adreslerini ve çerezleri toplayıp analiz etme nedenlerimizden biri, hizmetlerimizi otomatik yürütülen kötü amaçlı kullanımlardan korumaktır.

#### Örnek

"sunma"
-------

Örneğin, cihazınıza atanmış olan IP adresi, talep ettiğiniz verileri size geri göndermek için kullanılır.

#### Örnek

"paylaşma"
----------

Örneğin, Google+ kullandığınızda pek çok farklı paylaşma seçeneğiniz olur.

#### Örnek

"diğer kişilerle daha hızlı ve daha kolay paylaşım"
---------------------------------------------------

Örneğin, biri, önceden bağlantı kurduğunuz bir kişiyse ve bu kişinin adını Gmail'de bir iletiye eklemek isterseniz, Google o kişinin adını otomatik olarak tamamlayacaktır.

#### Örnek

"çevrimiçi ortamda sizin için en önemli kişiler"
------------------------------------------------

Örneğin, oluşturmakta olduğunuz iletinin Alıcı, Cc veya Bcc alanına bir adres yazdığınızda Gmail, Kişiler listenizdeki adreslerden öneriler sunar.

#### Örnek

"tanıdığınız kişilerle içerik paylaşmayı kolaylaştırmak"
--------------------------------------------------------

Örneğin, bir kişiyle Gmail üzerinden iletişim kurduysanız ve bu kişiyi bir Google Dokümanı'na veya Google Takvim'deki bir etkinliğe eklemek istiyorsanız kişinin adını yazmaya başladığınızda, Google e-posta adresini otomatik olarak tamamlayıp bu işi kolaylaştırır.

#### Örnek

"reklamlarımızı görüntüleme ve onlarla etkileşimde bulunma"
-----------------------------------------------------------

Örneğin, reklamverenlere reklamlarını bir sayfaya sunup sunmadığımızı ve bu reklamın kullanıcılar tarafından görülebilir olup olmadığını (ör. reklamlar, sayfada, kullanıcıların kaydırmadıkları bir bölümde de olabilir) düzenli olarak bildiririz.

#### Örnek

"Toplu hale getirilmiş, kişisel olarak tanımlanamaz bilgileri herkese açık olarak paylaşabiliriz"
-------------------------------------------------------------------------------------------------

Çok sayıda kişi bir şeyi aramaya başladığında, bu bilgi o döneme ait eğilimlerin belirlenmesi için çok yararlı olabilir.

#### Örnek

"Kablosuz erişim noktaları ve baz istasyonları"
-----------------------------------------------

Örneğin, Google, yakınlardaki baz istasyonlarının bilinen konumlarını esas alarak cihazınızın konumunu yaklaşık olarak belirleyebilir.

#### Örnek

"daha alakalı arama sonuçları"
------------------------------

Örneğin, sizden ve arkadaşlarınızdan gelen fotoğrafları, yayınları ve diğer öğeleri ekleyerek, aramayı sizin için daha alakalı ve ilginç bir hale getirebiliriz.

#### Örnek

"diğer sitelerdeki ve uygulamalardaki etkinliğiniz"
---------------------------------------------------

Bu etkinlik, Chrome Senkronizasyonu gibi Google ürünlerini kullanmanızdan veya Google ile iş ortaklığı olan siteleri ve uygulamaları ziyaretinizden geliyor olabilir. Birçok web sitesi ve uygulama, içeriklerini ve hizmetlerini iyileştirmek için Google ile iş ortaklığı yapmaktadır. Örneğin, bir web sitesi reklamcılık hizmetlerimizi (AdSense gibi) veya analiz araçlarımızı (Google Analytics gibi) kullanabilir. Bu ürünler, gerçekleştirdiğiniz etkinlik hakkındaki bilgileri Google ile paylaşır. Bilgi paylaşımı

[hesap ayarlarınıza](//myaccount.google.com/?hl=tr)
ve kullandığınız ürünlere (örneğin bir iş ortağı reklam hizmetlerimizle birlikte Google Analytics'i kullandığında) bağlıdır ve bu veriler kişisel bilgilerinizle ilişkilendirilebilir.
