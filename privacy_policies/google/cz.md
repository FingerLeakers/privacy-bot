https://google.cz/intl/cs/policies/privacy/

Zásady ochrany osobních údajů
=============================

Naše služby můžete využívat mnoha různými způsoby počínaje vyhledáváním a sdílením informací po komunikaci s ostatními lidmi či vytváření nového obsahu. Když s námi sdílíte informace, například tím, že vytvoříte [účet Google](../../policies/privacy/key-terms/#toc-terms-account), máme možnost tyto služby ještě více vylepšit – zobrazit <a href="../../policies/privacy/example/more-relevant-search-results.html" id="more-relevant-search-results" class="highlight highlight-unselected">relevantnější výsledky vyhledávání</a> a reklamy, pomoci vám při <a href="../../policies/privacy/example/connect-with-people.html" id="connect-with-people" class="highlight">navazování kontaktů s lidmi</a> či <a href="../../policies/privacy/example/sharing-with-others.html" id="sharing-with-others" class="highlight">zrychlit a usnadnit sdílení s ostatními uživateli</a>. Chceme, abyste při využívání našich služeb věděli, jakým způsobem informace používáme a jak můžete chránit své soukromí.

V zásadách ochrany osobních údajů je vysvětleno:

-   Jaké informace shromažďujeme a z jakého důvodu.
-   Jak tyto informace využíváme.
-   Jaké možnosti nabízíme, včetně získání přístupu k informacím a jejich aktualizace.

Snažíme se, aby zásady byly co nejjednodušší. Pokud však dostatečně neznáte výrazy, jako jsou například soubory cookie, adresy IP, pixelové značky nebo prohlížeče, přečtěte si nejprve článek o těchto [klíčových pojmech](../../policies/privacy/key-terms/). Ochranu vašeho soukromí bere společnost Google vážně, a proto, ať už jste nový nebo dlouhodobý uživatel, si prosím najděte čas na seznámení s našimi postupy – a pokud máte jakékoliv dotazy, [kontaktujte nás](https://support.google.com/policies/troubleshooter/2990837?hl=cs).

Informace, které shromažďujeme
------------------------------

Informace shromažďujeme proto, abychom mohli všem našim uživatelům poskytovat lepší služby – od určení jednoduchých věcí, jako je jazyk, kterým mluvíte, až po věci složitější, například <a href="../../policies/privacy/example/ads-youll-find-most-useful.html" id="ads-youll-find-most-useful" class="highlight">reklamy, které pro vás budou nejužitečnější</a>, <a href="../../policies/privacy/example/the-people-who-matter-most.html" id="the-people-who-matter-most" class="highlight">lidé, o které se na webu nejvíce zajímáte</a>, nebo která videa na YouTube by se vám mohla líbit.

Informace shromažďujeme následujícími způsoby:

-   **Informace, které nám sdělíte.** Mnoho našich služeb například vyžaduje registraci účtu Google. Při registraci vás požádáme o [osobní údaje](../../policies/privacy/key-terms/#toc-terms-personal-info), jako je jméno, e-mailová adresa, telefonní číslo nebo <a href="../../policies/privacy/example/credit-card.html" id="credit-card" class="highlight">platební karta</a>, které k vašemu účtu uložíme. Chcete-li plně využívat funkce sdílení, které poskytujeme, můžeme vás také požádat o vytvoření veřejně viditelného [profilu Google](https://support.google.com/accounts/answer/112783?hl=cs), který může obsahovat vaše jméno a fotografii.

-   **Informace, které získáváme, když používáte naše služby.** <a href="../../policies/privacy/example/collect-information.html" id="collect-information" class="highlight">Shromažďujeme informace</a> o službách, které používáte, i o způsobu, jakým je používáte, například když se podíváte na video na YouTube, navštívíte webové stránky, které využívají naše reklamní služby, nebo <a href="../../policies/privacy/example/view-and-interact-with-our-ads.html" id="view-and-interact-with-our-ads" class="highlight">sledujete naše reklamy a obsah nebo na ně reagujete</a>. Tyto informace zahrnují:

    -   **[Informace o zařízení](../../policies/privacy/key-terms/#toc-terms-device)**

        Shromažďujeme <a href="../../policies/privacy/example/device-specific-information.html" id="device-specific-information" class="highlight">informace o konkrétním zařízení</a> (například model hardwaru, verze operačního systému, [jedinečné identifikátory zařízení](../../policies/privacy/key-terms/#toc-terms-unique-device-id) a údaje o mobilní síti včetně telefonního čísla). <a href="../../policies/privacy/example/device-identifiers.html" id="device-identifiers" class="highlight">Identifikátory vašeho zařízení</a> nebo <a href="../../policies/privacy/example/phone-number.html" id="phone-number" class="highlight">telefonní číslo</a> může společnost Google přiřadit k vašemu účtu Google.

    -   **Informace z protokolu**

        Když používáte naše služby nebo zobrazujete obsah poskytovaný společností Google, automaticky shromažďujeme určité informace a ukládáme je v [protokolech serverů](../../policies/privacy/key-terms/#toc-terms-server-logs). Mezi tyto informace patří následující:

        -   podrobnosti o tom, jakým způsobem jste naši službu použili, například vaše vyhledávací dotazy,
        -   informace z protokolu telefonování, jako je vaše telefonní číslo, číslo volajícího, čísla přesměrování, čas a datum hovorů, trvání hovorů, údaje o směrování zpráv SMS a typy hovorů,
        -   [adresa internetového protokolu](../../policies/privacy/key-terms/#toc-terms-ip),
        -   informace o událostech zařízení, jakou jsou selhání, činnost systému, nastavení hardwaru, typ prohlížeče, jazyk prohlížeče, datum a čas vašeho požadavku nebo odkazující adresa URL,
        -   soubory cookie, které mohou být jedinečnými identifikátory vašeho prohlížeče nebo účtu Google.

    -   **Informace o poloze**

        Když používáte služby Google, <a href="../../policies/privacy/example/may-collect-and-process-information.html" id="may-collect-and-process-information" class="highlight">můžeme shromažďovat a zpracovávat informace o vaší skutečné poloze</a>. Polohu můžeme určovat pomocí různých technologií, jako jsou IP adresa, systém GPS <a href="../../policies/privacy/example/sensors.html" id="sensors" class="highlight">a další senzory</a>, které společnosti Google mohou poskytovat například údaje o zařízeních v okolí, <a href="../../policies/privacy/example/wifi-access-points-and-cell-towers.html" id="wifi-access-points-and-cell-towers" class="highlight">přístupových bodech sítě Wi-Fi a vysílačích mobilních sítí</a>.

    -   **Jedinečná čísla aplikací**

        Některé služby používají jedinečné číslo aplikace. Toto číslo může být spolu s informacemi o instalaci (například typ operačního systému a číslo verze aplikace) odesíláno do Googlu, když instalujete či odinstalujete příslušné služby, nebo když služba pravidelně kontaktuje naše servery, například kvůli automatickým aktualizacím.

    -   **Místní úložiště**

        Pomocí mechanismů, mezi které patří [webové úložiště prohlížeče](../../policies/privacy/key-terms/#toc-terms-browser-storage) (včetně technologie HTML 5) nebo [mezipaměti aplikací](../../policies/privacy/key-terms/#toc-terms-application-data-cache), můžeme shromažďovat a uchovávat informace (včetně osobních údajů) v místním úložišti vašeho zařízení.

    -   **Soubory cookie a podobné technologie**

        Když navštívíte nějakou službu Google, používáme my <a href="../../policies/privacy/example/our-partners.html" id="our-partners" class="highlight">i naši partneři</a> různé technologie ke shromažďování a ukládání informací. To může mimo jiné zahrnovat používání [souborů cookie nebo podobných technologií](../../policies/privacy/key-terms/#toc-terms-cookie) k identifikaci vašeho prohlížeče nebo zařízení. Pomocí těchto technologií shromažďujeme a ukládáme informace i v případě, kdy využíváte služby, které nabízíme našim partnerům, jako jsou <a href="../../policies/privacy/example/advertising-services.html" id="advertising-services" class="highlight">reklamní služby</a> nebo funkce Google, které se mohou zobrazit na jiných webech. Naše služba Google Analytics pomáhá firmám a vlastníkům webových stránek analyzovat provoz na jejich stránkách a v aplikacích. Když jsou informace služby Google Analytics použity v kombinaci s našimi inzertními službami, například těmi, které využívají soubor cookie služby DoubleClick, jsou tyto informace <a href="../../policies/privacy/example/linked-with-information-about-visits-to-multiple-sites.html" id="linked-with-information-about-visits-to-multiple-sites" class="highlight">zákazníkem služby Google Analytics nebo společností Google pomocí technologie Google propojeny s informacemi o návštěvách většího počtu webových stránek</a>.

Informace, které shromažďujeme, když jste přihlášeni do Googlu, stejně jako informace, které o vás získáme od partnerů, mohou být propojeny s vaším účtem Google. Jsou-li informace s vaším účtem Google propojeny, nakládáme s nimi jako s osobními údaji. Další informace o tom, jak lze zobrazit, spravovat nebo smazat informace propojené s vaším účtem Google, naleznete v těchto zásadách v sekci <a href="#infochoices" class="gweb-smoothscroll-control">Transparentnost a volba</a>.

Jak používáme informace, které shromažďujeme
--------------------------------------------

Informace, které shromažďujeme ze všech našich služeb, používáme k jejich <a href="../../policies/privacy/example/provide-services.html" id="provide-services" class="highlight">poskytování</a>, <a href="../../policies/privacy/example/maintain-services.html" id="maintain-services" class="highlight">udržování</a>, <a href="../../policies/privacy/example/protect-services.html" id="protect-services" class="highlight">ochraně</a> a zlepšování, k <a href="../../policies/privacy/example/develop-new-ones.html" id="develop-new-ones" class="highlight">vyvíjení nových služeb</a> a k <a href="../../policies/privacy/example/protect-google-and-our-users.html" id="protect-google-and-our-users" class="highlight">ochraně společnosti Google i jejích uživatelů</a>. Tyto informace rovněž používáme, abychom vám mohli poskytnout obsah odpovídající vašim potřebám – jako například relevantnější výsledky vyhledávání a reklamy.

Jméno, které uvedete v profilu Google, můžeme použít ve všech nabízených službách, které vyžadují účet Google. Dále můžeme nahradit předešlá jména přiřazená k vašemu účtu Google, abyste měli ve všech službách uvedené stejné jméno. Pokud již ostatní uživatelé mají vaši e-mailovou adresu nebo jiné údaje, které vás identifikují, můžeme jim zobrazit vaše veřejně viditelné údaje z profilu Google, jako je jméno nebo fotografie.

Pokud máte účet Google, můžeme v našich službách zobrazit vaše jméno uvedené v profilu, profilovou fotku a akce provedené ve službách Google nebo v aplikacích třetích stran propojených s vaším účtem Google (například hodnocení +1 či zveřejněné recenze a komentáře). K těmto zobrazením může dojít i v reklamním kontextu. Budeme respektovat vaše volby, kterými v účtu Google <a href="../../policies/privacy/example/limit-sharing-or-visibility-settings.html" id="limit-sharing-or-visibility-settings" class="highlight">omezíte nastavení sdílení a viditelnosti</a>.

Když kontaktujete společnost Google, můžeme si ponechat záznam o komunikaci, abychom vám byli schopni pomoci při řešení jakýchkoli případných problémů. Vaši e-mailovou adresu můžeme použít k zasílání informací o našich službách, jako například sdělení o chystaných změnách či vylepšeních.

Informace shromážděné ze souborů cookie a dalších technologií, jako jsou [pixelové značky](../../policies/privacy/key-terms/#toc-terms-pixel), využíváme k <a href="../../policies/privacy/example/improve-your-user-experience.html" id="improve-your-user-experience" class="highlight">vylepšení uživatelského prostředí</a> a celkové kvality našich služeb. Jednou ze služeb, které k tomu používáme, je Google Analytics. Pokud například uložíme vaše nastavení jazyka, budeme vám moci zobrazit služby v jazyce, kterému dáváte přednost. Při zobrazení přizpůsobených reklam nebudeme spojovat identifikátor ze souborů cookie nebo podobných technologií s [citlivými údaji](../../policies/privacy/key-terms/#toc-terms-sensitive-categories), jako jsou ty založené na rase, náboženství, sexuální orientaci nebo zdravotním stavu.

Váš obsah (včetně e-mailů) analyzují naše automatizované systémy, abychom vám mohli nabídnout funkce služeb relevantní přímo pro vás, například přizpůsobené výsledky vyhledávání, personalizované reklamy a detekci spamu a malwaru.

<a href="../../policies/privacy/example/combine-personal-information.html" id="combine-personal-information" class="highlight">Osobní údaje z jedné služby můžeme spojit s informacemi (včetně osobních údajů) z dalších služeb Google</a> – například abychom vám <a href="../../policies/privacy/example/to-make-it-easier-to-share.html" id="to-make-it-easier-to-share" class="highlight">usnadnili sdílení obsahu s lidmi, které znáte</a>. V závislosti na [nastavení účtu](https://myaccount.google.com/?hl=cs) může být k vašim osobním údajům přiřazena <a href="../../policies/privacy/example/your-activity-on-other-sites-and-apps.html" id="your-activity-on-other-sites-and-apps" class="highlight">vaše aktivita na ostatních webech a v ostatních aplikacích</a>, a to za účelem zlepšování služeb Google a reklam zobrazovaných na Googlu.

Před použitím informací za účelem, který není uveden v těchto zásadách ochrany osobních údajů, vás vždy požádáme o souhlas.

Společnost Google zpracovává osobní údaje na svých serverech v mnoha zemích po celém světě. Vaše osobní údaje můžeme zpracovávat na serveru umístěném mimo vaši zemi.

Transparentnost a volba
-----------------------

Lidé mají ve vztahu k soukromí různé obavy. Naším cílem je, aby bylo jasné, jaké informace shromažďujeme, a díky tomu jste měli racionálně možnost zvolit způsob, jakým budou využívány. Můžete například:

-   Chcete-li rozhodnout, jaké typy údajů (např. videa sledovaná na YouTube nebo minulá vyhledávání) máme při používání služeb Google ukládat do vašeho účtu, [zkontrolujte a aktualizujte ovládací prvky aktivity Google](https://myaccount.google.com/privacy?hl=cs#accounthistory). Těmito [ovládacími prvky](https://myaccount.google.com/privacy?hl=cs#toolsyoucanusenow) také můžete určit, jakou aktivitu chcete pomocí souborů cookie nebo podobné technologie ukládat v zařízení, když při používání našich služeb nejste přihlášeni k účtu.
-   [Kontrolovat a spravovat](https://www.google.com/dashboard/?hl=cs) určité druhy informací spojené s vaším účtem Google užíváním služby Google Dashboard.
-   [Zobrazovat a upravovat](https://www.google.com/settings/ads/preferences?hl=cs) nastavení reklam Google zobrazovaných na Googlu a na webu, jako například kategorií, které by vás mohly zajímat, pomocí služby Nastavení reklam. Na této stránce také můžete odmítnout některé reklamní služby Google.
-   [Upravovat](https://support.google.com/plus/answer/1355890?hl=cs), jak se profil propojený s vaším účtem Google zobrazuje jiným lidem.
-   [Kontrolovat](https://support.google.com/plus/bin/static.py?hl=cs&page=guide.cs&guide=1257347), s kým budete informace prostřednictvím účtu Google sdílet.
-   [Odstranit informace](https://www.dataliberation.org/) související s vaším účtem Google z mnoha našich služeb.
-   [Zvolit](https://plus.google.com/settings/endorsements?hl=cs), zda se vaše jméno uvedené v profilu a profilová fotka mají zobrazovat ve sdílených doporučeních, která se zobrazují v reklamách.

Také můžete v prohlížeči nastavit blokování všech souborů cookie, včetně těch spojených s našimi službami, nebo upozornění, pokud je soubor cookie námi nastaven. Je však důležité pamatovat na to, že zakázání souborů cookie může způsobit, že mnoho našich služeb <a href="../../policies/privacy/example/may-not-function-properly.html" id="may-not-function-properly" class="highlight">nemusí fungovat správně</a>. Například si nemusíme pamatovat vaše nastavení jazyka.

Informace, které sdílíte vy
---------------------------

Mnoho našich služeb vám umožňuje sdílení informací s ostatními. Pamatujte na to, že když sdílíte informace veřejně, mohou být indexovatelné veřejnými vyhledávači včetně Googlu. Naše služby nabízí různé možnosti týkající se <a href="../../policies/privacy/example/sharing.html" id="sharing" class="highlight">sdílení</a> a <a href="../../policies/privacy/example/removing-your-content.html" id="removing-your-content" class="highlight">odstranění vašeho obsahu</a>.

Přístup k vašim osobním údajům a jejich aktualizace
---------------------------------------------------

<a href="../../policies/privacy/example/access-to-your-personal-information.html" id="access-to-your-personal-information" class="highlight">Přístup k osobním údajům</a> vám chceme poskytnout pokaždé, když používáte naše služby. Pokud jsou tyto údaje nesprávné, snažíme se vám nabídnout možnost jejich rychlé aktualizace nebo vymazání, ledaže tyto údaje musíme uchovávat pro zákonné obchodní či právní účely. Při aktualizaci osobních údajů vás můžeme požádat o ověření totožnosti, než se budeme moci vašemu požadavku věnovat.

Můžeme zamítnout požadavky, které se bezdůvodně opakují, vyžadují nepřiměřené technické úsilí (například vyvinutí nového systému nebo zásadní změnu stávajícího postupu), ohrožují soukromí ostatních nebo by byly velmi obtížně proveditelné (například požadavky související s informacemi v záložních systémech).

Je-li možné poskytnout přístup k údajům a opravě, budeme jej poskytovat zdarma, s výjimkou případů, kdy by to vyžadovalo nepřiměřené úsilí. Naším cílem je poskytovat služby způsobem, který informace ochrání před náhodným či záměrným zničením. Vzhledem k této skutečnosti je možné, že poté, co své informace z našich služeb smažete, jejich reziduální kopie ihned nesmažeme z našich aktivních serverů a informace neodebereme z našich záložních systémů.

Informace, které sdílíme my
---------------------------

Osobní údaje nesdílíme se společnostmi, organizacemi ani jednotlivci mimo společnost Google, pokud nedojde k jednomu z následujících případů:

-   **S vaším souhlasem**

    Pokud nám k tomu dáte souhlas, budeme osobní údaje sdílet se společnostmi, organizacemi nebo jednotlivci mimo společnost Google. V případě sdílení [citlivých osobních údajů](../../policies/privacy/key-terms/#toc-terms-sensitive-info) požadujeme váš výslovný souhlas.

-   **S administrátory domén**

    Pokud váš účet Google namísto vás spravuje [administrátor domény](https://support.google.com/a/answer/178897?hl=cs) (například v případě uživatelů služby G Suite), přístup k informacím z vašeho účtu Google (včetně e-mailu a dalších dat) bude mít administrátor domény a distributoři, kteří vaší organizaci poskytují uživatelskou podporu. Administrátor domény může:

    -   Zobrazit statistiky týkající se vašeho účtu, například statistiky ohledně instalovaných aplikací.
    -   Změnit heslo vašeho účtu.
    -   Pozastavit nebo ukončit vám přístup do účtu.
    -   Získat přístup k informacím uloženým v rámci vašeho účtu, nebo tyto informace uchovávat.
    -   Získat informace z vašeho účtu za účelem dodržení platného zákona, nařízení, <a href="../../policies/privacy/example/legal-process.html" id="legal-process" class="highlight">soudního řízení nebo vymahatelné žádosti státní správy</a>.
    -   Omezit vám možnost vymazání či úpravy informací nebo nastavení ochrany osobních údajů.

    Další informace naleznete v zásadách ochrany osobních údajů administrátora vaší domény.

-   **Za účelem externího zpracování**

    Osobní údaje poskytujeme [spřízněným společnostem](../../policies/privacy/key-terms/#toc-terms-affiliates) nebo jiným důvěryhodným firmám či osobám, aby je pro nás mohli zpracovat na základě našich pokynů a v souladu s našimi zásadami ochrany osobních údajů a dalšími příslušnými opatřeními ohledně důvěrnosti a zabezpečení.

-   **Z právních důvodů**

    Osobní údaje sdílíme se společnostmi, organizacemi či jednotlivci mimo společnost Google, pokud jsme v dobré víře přesvědčeni, že přístup k takovým údajům, jejich použití, uchování nebo zveřejnění jsou rozumně nutné za účelem:

    -   dodržení platných zákonů či nařízení a projednávání <a href="../../policies/privacy/example/legal-process.html" id="legal-process" class="highlight">soudního řízení nebo vymahatelných žádostí státní správy</a>,
    -   uplatnění příslušných smluvních podmínek včetně vyšetření jejich možného porušení,
    -   zjištění, zabránění nebo jiného postupu proti podvodu, technickým potížím či bezpečnostním problémům,
    -   ochrany před poškozením práv, majetku nebo bezpečnosti společnosti Google, našich uživatelů nebo veřejnosti tak, jak to vyžaduje nebo povoluje zákon.

<a href="../../policies/privacy/example/we-may-share.html" id="we-may-share" class="highlight">Můžeme sdílet údaje</a>, [které neumožňují zjištění totožnosti](../../policies/privacy/key-terms/#toc-terms-info), a to veřejně i se svými partnery, například s majiteli stránek, inzerenty či spřízněnými weby. Můžeme například veřejně sdílet údaje za účelem <a href="../../policies/privacy/example/to-show-trends.html" id="to-show-trends" class="highlight">zobrazení trendů</a> souvisejících s obecným používáním našich služeb.

Pokud se společnost Google zúčastní sloučení či akvizice nebo prodá svůj majetek, zajistíme i následně důvěrnost všech osobních údajů a předtím, než budou osobní údaje převedeny nebo se na ně začnou vztahovat jiné zásady ochrany osobních údajů, tuto skutečnost dotyčným uživatelům oznámíme.

Zabezpečení informací
---------------------

Usilovně pracujeme na tom, abychom společnost Google i její uživatele ochránili před neoprávněným přístupem nebo neoprávněným pozměňováním, zveřejněním nebo zničením informací, které uchováváme. Zejména:

-   Mnoho služeb šifrujeme [pomocí protokolu SSL](https://support.google.com/websearch/answer/173733?hl=cs).
-   Při přihlášení do účtu Google nabízíme možnost [dvoufázového ověření](//www.google.com/intl/cs/landing/2step/) a v prohlížeči Google Chrome poskytujeme [funkci Bezpečné prohlížení](https://www.google.com/chrome/intl/cs/more/security.html).
-   Procesy shromažďování, ukládání a zpracovávání informací včetně fyzického zabezpečení pečlivě kontrolujeme, abychom předešli neoprávněnému přístupu do našich systémů.
-   Přístup k osobním údajům omezujeme pouze na zaměstnance společnosti Google, smluvní partnery a zástupce, kteří tyto údaje potřebují znát, aby je pro nás mohli zpracovat, a kteří jsou smluvně vázáni přísnými povinnostmi zachovávat důvěrnost a v případě porušení tohoto závazku může dojít k jejich potrestání či k ukončení spolupráce.

Kdy tyto zásady ochrany soukromí platí
--------------------------------------

Naše zásady ochrany soukromí se vztahují na všechny služby nabízené společností Google Inc. a jejími přidruženými společnostmi, včetně služby YouTube, služeb, které Google poskytuje v zařízeních Android, a služeb na jiných webech (jako jsou například reklamní služby). Výjimku tvoří služby s vlastními zásadami ochrany soukromí, které tyto zásady nezahrnují.

Naše zásady ochrany osobních údajů se nevztahují na služby nabízené jinými společnostmi nebo jednotlivci, včetně produktů či webů, které se mohou zobrazit ve výsledcích vyhledávání, webů, které mohou obsahovat služby Google nebo dalších webů, na které naše služby odkazují. Naše zásady ochrany osobních údajů se nevztahují na postupy týkají se informací jiných společností či organizací, které inzerují naše služby a které mohou k zobrazení a nabízení relevantních reklam používat soubory cookie, pixelové značky či jiné technologie.

Soulad s předpisy a spolupráce s regulačními orgány
---------------------------------------------------

Dodržování zásad ochrany soukromí pravidelně kontrolujeme. Také dodržujeme podmínky několika [samoregulačních rámců](../../policies/privacy/frameworks/), včetně štítů na ochranu soukromí při předávání údajů mezi EU a USA a mezi Švýcarskem a USA (EU-US Privacy Shield a Swiss-US Privacy Shield). Když obdržíme formální písemnou stížnost, budeme osobu, která ji podala, za účelem prošetření kontaktovat. K vyřešení všech stížností ohledně předání osobních údajů, které nelze vyřešit přímo s uživateli, budeme spolupracovat s příslušnými regulačními orgány včetně místních orgánů pro ochranu osobních údajů.

Změny
-----

Naše zásady ochrany osobních údajů mohou být čas od času změněny. Vaše práva vyplývající z těchto zásad ochrany osobních údajů bez vašeho výslovného souhlasu neomezíme. Všechny změny zásad ochrany osobních údajů zveřejníme na této stránce a pokud se bude jednat o významné změny, budeme vás informovat výrazněji (v případě některých služeb můžeme změny zásad ochrany osobních údajů oznamovat e-mailem). Předchozí verze těchto zásad ochrany osobních údajů také uchováme v archivu, kde si je budete moci přečíst.

Postupy vztahující se na konkrétní služby
-----------------------------------------

Následující sdělení popisují specifické postupy v oblasti ochrany osobních údajů související s určitými službami a aplikacemi společnosti Google, které můžete používat:

Další informace o některých našich nejoblíbenějších službách naleznete v [průvodci ochranou soukromí ve službách Google](../../policies/technologies/product-privacy/).

Další užitečné materiály související s ochranou soukromí a zabezpečením naleznete na [stránkách zásad a principů](../../policies/) společnosti Google, včetně následujících:

-   Informace o našich [technologiích a principech](../../policies/technologies/), které zahrnují kromě jiného následující informace:
-   [Stránka](../../policies/privacy/partners/), která popisuje, jaká data jsou sdílena se společností Google, když navštívíte webové stránky, které používají naše služby na zobrazování reklam a analýzu a naše sociální služby.
-   [Nástroj na kontrolu ochrany soukromí](https://myaccount.google.com/privacycheckup/1?hl=cs), který usnadňuje kontrolu hlavních nastavení ochrany soukromí.
-   [Centrum bezpečnosti](//www.google.com/intl/cs/safetycenter/) Google, ve kterém naleznete informace o tom, jak na internetu zůstat v bezpečí.

#### Příklad

Přístup k osobním údajům
------------------------

Například pomocí Hlavního panelu Google můžete snadno a rychle zobrazit některé z údajů přidružených k účtu Google.

#### Příklad

Nejužitečnější reklamy
----------------------

Pokud například často navštěvujete webové stránky a blogy o zahradách, mohou se vám při procházení webu začít zobrazovat reklamy související se zahradničením.

#### Příklad

Reklamní služby
---------------

Pokud například často navštěvujete webové stránky a blogy o zahradách, na kterých se zobrazují naše reklamy, reklamy související s tímto tématem se mohou začít zobrazovat i při procházení webu.

#### Příklad

„a další senzory“
-----------------

Vaše zařízení může obsahovat senzory, které poskytují informace umožňující přesnější zjišťování polohy. Například pomocí akcelerometru lze zjistit rychlost a pomocí gyroskopu lze určit směr pohybu.

#### Příklad

Shromažďování informací
-----------------------

Patří sem informace, jako jsou údaje o využití, předvolby, zprávy v Gmailu, profil na Google+, fotky, videa, historie prohlížení, vyhledávání v mapách, dokumenty a další obsah hostovaný na Googlu.

#### Příklad

Kombinace osobních údajů z jedné služby s informacemi z ostatních služeb Google (včetně osobních údajů)
-------------------------------------------------------------------------------------------------------

Když jste přihlášeni k účtu Google a vyhledáváte na Googlu, mohou se vám zobrazit výsledky z veřejných webů společně se stránkami, fotkami a příspěvky na Google+ od vašich přátel. Lidé, kteří vás znají nebo sledují, mohou ve svých výsledcích vyhledávání narazit na vaše příspěvky nebo profil.

#### Příklad

Navazování kontaktů s lidmi
---------------------------

Mohou se vám například zobrazit návrhy lidí, které možná znáte nebo můžete mít zájem se s nimi spojit na Google+ na základě kontaktu v jiných službách Google (například v Gmailu). Lidem, kteří jsou v kontaktu s vámi, se jako návrh může zobrazit váš profil.

#### Příklad

Platební karta
--------------

V současné době se při registraci na platební kartu nedotazujeme. Pokud však váš účet bude zablokován, protože jste zadali datum narození, ze kterého vyplývá, že kvůli nedostatečnému věku nejste oprávněni vlastnit účet Google, ověření věku prostřednictvím malé transakce platební kartou je jedním ze způsobů, jak věkovou způsobilost potvrdit.

#### Příklad

Vývoj nových služeb
-------------------

Například software společnosti Google na opravu pravopisu byl vyvinut na základě analýzy předchozích vyhledávání, ve kterých uživatelé sami opravili svoje překlepy.

#### Příklad

Identifikátory zařízení
-----------------------

Díky identifikátorům zařízení můžeme v Googlu zjistit, pomocí kterých jedinečných zařízení používáte naše služby. Na základě toho můžeme služby přizpůsobit pro vaše zařízení nebo analyzovat případné potíže se službami v zařízení.

#### Příklad

Informace o konkrétním zařízení
-------------------------------

Například když na počítači navštívíte Google Play, Google vám na základě těchto informací může pomoci určit, pro kterou platformu chcete nakupovat obsah.

#### Příklad

Zlepšení uživatelského prostředí
--------------------------------

Pomocí souborů cookie například můžeme analyzovat interakci uživatelů s našimi službami.

#### Příklad

Soudní řízení nebo vymahatelná žádost státní správy
---------------------------------------------------

Stejně jako ostatní technologické a komunikační společnosti, také společnost Google od státních úřadů a soudů z celého světa pravidelně dostává žádosti o vydání uživatelských dat. Každou žádost (bez ohledu na typ) nejprve přezkoumá náš tým právníků, a pokud se zdá být příliš obecná nebo nesplňuje předepsané náležitosti, obvykle ji odmítneme.

#### Příklad

Omezení nastavení sdílení a viditelnosti
----------------------------------------

Můžete například nastavit, aby se vaše jméno a fotka nezobrazovaly v reklamách.

#### Příklad

„propojeno s informacemi o návštěvách většího počtu webů“
---------------------------------------------------------

Služba Google Analytics vychází ze souborů cookie první strany. Data vygenerovaná prostřednictvím služby Google Analytics může zákazník služby Google Analytics nebo společnost Google v souvislosti s návštěvami jiných webových stránek pomocí technologie Google propojit se soubory cookie třetí strany, například když inzerent chce pomocí dat ze služby Google Analytics vytvořit relevantnější reklamy nebo hlouběji analyzovat návštěvnost.

#### Příklad

„udržování“
-----------

Například nepřetržitě sledujeme své systémy, abychom zkontrolovali, zda fungují podle očekávání, a mohli objevit a opravit případné chyby.

#### Příklad

Shromažďování a zpracovávání údajů o vaší poloze
------------------------------------------------

Mapy Google například mohou vycentrovat zobrazení mapy na vaši aktuální polohu.

#### Příklad

Nesprávné fungování služeb
--------------------------

Používáme například soubor cookie s označením lbcs, který umožňuje otevřít několik Dokumentů Google v jednom prohlížeči.

#### Příklad

Naši partneři
-------------

Důvěryhodným firmám v našich službách dovolujeme používat k inzerci a výzkumu soubory cookie nebo podobné technologie.

#### Příklad

Telefonní číslo
---------------

Pokud například přidáte telefonní číslo jako možnost obnovení a zapomenete heslo, Google vám zašle SMS s kódem, pomocí kterého heslo budete moci resetovat.

#### Příklad

Ochrana společnosti Google a našich uživatelů
---------------------------------------------

Pokud například máte obavy, zda se někdo neoprávněně nedostal do vašeho e-mailu, v sekci Poslední aktivita účtu v Gmailu naleznete informace o nedávné aktivitě v e-mailu, například IP adresy, ze kterých byla pošta navštívena, odpovídající místa, datum a čas.

#### Příklad

„ochrana“
---------

Jedním z důvodů, proč shromažďujeme a analyzujeme IP adresy a soubory cookie, je například ochrana našich služeb před automatizovaným zneužitím.

#### Příklad

„poskytování“
-------------

Například IP adresa přiřazená k vašemu zařízení slouží k odesílání požadovaných dat zpět do vašeho zařízení.

#### Příklad

Sdílení
-------

Google+ nabízí mnoho různých možností sdílení.

#### Příklad

Snadnější a rychlejší sdílení s ostatními
-----------------------------------------

Pokud například nějakého uživatele už máte uloženého mezi kontakty a chcete jej přidat jako adresáta zprávy v Gmailu, Google může jeho jméno automaticky doplnit.

#### Příklad

Lidé, o které se na webu nejvíce zajímáte
-----------------------------------------

Když vytváříte zprávu a do pole Komu, Kopie nebo Skrytá kopie zadáte adresu, Gmail zobrazí návrhy adres z vašeho seznamu kontaktů.

#### Příklad

Usnadnění sdílení obsahu se známými
-----------------------------------

Pokud jste například s nějakým uživatelem už komunikovali prostřednictvím Gmailu a chcete jej přidat do Dokumentu Google nebo do události v Kalendáři Google, Google vám to usnadní – když začnete psát jeho jméno, Google automaticky doplní jeho e-mailovou adresu.

#### Příklad

Zobrazení a interakce s našimi reklamami
----------------------------------------

Inzerentům pravidelně poskytujeme přehledy o tom, zda jsme na stránce zobrazili jejich reklamu a zda bylo pravděpodobné, že tuto reklamu viděli uživatelé (například zda tato reklama nebyla v části stránky, kterou si uživatel neprohlížel).

#### Příklad

Můžeme veřejně sdílet souhrnné údaje, které neumožňují zjištění totožnosti
--------------------------------------------------------------------------

Když nějakou věc začne vyhledávat mnoho lidí, může to být velmi užitečná informace o trendu určité doby.

#### Příklad

Přístupové body sítě Wi-Fi a vysílače mobilních sítí
----------------------------------------------------

Google vaši polohu může odhadnout například na základě známé polohy vysílačů mobilních sítí v okolí.

#### Příklad

Relevantnější výsledky vyhledávání
----------------------------------

Vyhledávání můžeme učinit relevantnějším a zajímavějším přidáním fotek, příspěvků a dalšího obsahu od vás a vašich přátel.

#### Příklad

„Vaše aktivita na ostatních webech a v ostatních aplikacích“
------------------------------------------------------------

Tato aktivita může pocházet z používání služeb Google, jako je Synchronizace Chromu, nebo z webů a aplikací, které jsou se společností Google v partnerském vztahu. Mnoho webů a aplikací vstupuje se společností Google do partnerského vztahu za účelem zlepšení nabízeného obsahu a služeb. Například webová stránka může používat naše reklamní služby (jako AdSense) nebo analytické nástroje (jako Google Analytics). Tyto služby sdílejí informace o vaší aktivitě se společností Google. V závislosti na

[nastavení účtu](//myaccount.google.com/?hl=cs)
a používaných službách (například když některý partner používá službu Google Analytics společně s reklamními službami) tato data mohou být přiřazena k vašim osobním údajům.
