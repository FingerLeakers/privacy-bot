https://google.gr/intl/el/policies/privacy/

Πολιτική Απορρήτου
==================

Υπάρχουν πολλοί διαφορετικοί τρόποι με τους οποίους μπορείτε να χρησιμοποιήσετε τις υπηρεσίες μας – για την αναζήτηση και την κοινή χρήση πληροφοριών, για επικοινωνία με άλλα άτομα ή για τη δημιουργία νέου περιεχομένου. Όταν κάνετε κοινή χρήση πληροφοριών μαζί μας, δημιουργώντας, για παράδειγμα, έναν [Λογαριασμό Google](../../policies/privacy/key-terms/#toc-terms-account), μας δίνεται η δυνατότητα να βελτιώσουμε αυτές τις υπηρεσίες, ώστε να εμφανίζουν <a href="../../policies/privacy/example/more-relevant-search-results.html" id="more-relevant-search-results" class="highlight highlight-unselected">περισσότερα σχετικά αποτελέσματα αναζήτησης</a> και διαφημίσεις, να συμβάλλουμε στην <a href="../../policies/privacy/example/connect-with-people.html" id="connect-with-people" class="highlight">επικοινωνία σας με άλλα άτομα</a> ή να κάνουμε την <a href="../../policies/privacy/example/sharing-with-others.html" id="sharing-with-others" class="highlight">κοινή χρήση περιεχομένου με άλλους πιο γρήγορη και πιο εύκολη</a>. Εφόσον χρησιμοποιείτε τις υπηρεσίες μας, θα θέλαμε να ξεκαθαρίσουμε τον τρόπο με τον οποίο χρησιμοποιούμε τα στοιχεία και τους τρόπους με τους οποίους μπορείτε να προστατεύσετε το απόρρητό σας.

Η εξήγηση βρίσκεται στην Πολιτική Απορρήτου:

-   Τι είδους στοιχεία συλλέγουμε και τους λόγους για τους οποίους τα συλλέγουμε.
-   Τον τρόπο με τον οποίο χρησιμοποιούμε αυτά τα στοιχεία.
-   Τις επιλογές που προσφέρουμε, συμπεριλαμβανομένου του τρόπου πρόσβασης στα στοιχεία και της ενημέρωσής τους.

Προσπαθούμε να διατηρούμε τη διαδικασία όσο το δυνατόν απλούστερη, αλλά αν δεν είστε εξοικειωμένοι με τους όρους cookie, τις διευθύνσεις IP, τις ετικέτες εικονοστοιχείων και τα προγράμματα περιήγησης, ενημερωθείτε πρώτα σχετικά με τους [βασικούς όρους](../../policies/privacy/key-terms/). Το απόρρητό σας έχει σημασία για την Google. Γι’ αυτό, είτε είστε νέοι χρήστες του Google είτε παλαιοί, αφιερώστε λίγο χρόνο για να ενημερωθείτε όσον αφορά τις πρακτικές μας και [επικοινωνήστε μαζί μας](https://support.google.com/policies/troubleshooter/2990837?hl=el) για τυχόν απορίες.

Τα στοιχεία που συλλέγουμε
--------------------------

Συλλέγουμε στοιχεία, για να παρέχουμε καλύτερες υπηρεσίες σε όλους τους χρήστες μας. Αυτά αφορούν στην ανίχνευση βασικών πληροφοριών, όπως της γλώσσας ομιλίας σας, μέχρι στον εντοπισμό πιο σύνθετων πραγμάτων, όπως των <a href="../../policies/privacy/example/ads-youll-find-most-useful.html" id="ads-youll-find-most-useful" class="highlight">διαφημίσεων που σας φαίνονται πιο χρήσιμες</a>, <a href="../../policies/privacy/example/the-people-who-matter-most.html" id="the-people-who-matter-most" class="highlight">των ατόμων που είναι πιο σημαντικά για εσάς στο διαδίκτυο</a> ή των βίντεο στο YouTube που ενδεχομένως θα σας αρέσουν.

Συλλέγουμε πληροφορίες με τους ακόλουθους τρόπους:

-   **Πληροφορίες που μας δίνετε εσείς.** Για παράδειγμα, για πολλές από τις υπηρεσίες μας απαιτείται εγγραφή για Λογαριασμό Google. Με την εγγραφή σας, θα σας ζητηθούν [προσωπικά στοιχεία](../../policies/privacy/key-terms/#toc-terms-personal-info), όπως το όνομά σας, η διεύθυνσή σας ηλεκτρονικού ταχυδρομείου, ο αριθμός τηλεφώνου σας ή τα στοιχεία της <a href="../../policies/privacy/example/credit-card.html" id="credit-card" class="highlight">πιστωτικής σας κάρτας</a>, προκειμένου να αποθηκευτούν με το λογαριασμό σας. Εάν θέλετε να αξιοποιήσετε πλήρως την κοινή χρήση των δυνατοτήτων που προσφέρουμε, ενδέχεται να σάς ζητηθεί, επίσης, να δημιουργήσετε ένα δημόσια ορατό [Προφίλ Google](https://support.google.com/accounts/answer/112783?hl=el), το οποίο ενδέχεται να περιλαμβάνει το όνομα και τη φωτογραφία σας.

-   **Πληροφορίες που λαμβάνουμε από την από μέρους σας χρήση των υπηρεσιών μας.** <a href="../../policies/privacy/example/collect-information.html" id="collect-information" class="highlight">Συλλέγουμε πληροφορίες</a> σχετικά με τις υπηρεσίες που χρησιμοποιείτε και τον τρόπο που τις χρησιμοποιείτε, όπως όταν παρακολουθείτε ένα βίντεο στο YouTube, επισκέπτεστε έναν ιστότοπο που χρησιμοποιεί τις διαφημιστικές υπηρεσίες μας ή <a href="../../policies/privacy/example/view-and-interact-with-our-ads.html" id="view-and-interact-with-our-ads" class="highlight">βλέπετε και αλληλεπιδράτε με τις διαφημίσεις</a> και το περιεχόμενό μας. Σε αυτές τις πληροφορίες περιλαμβάνονται οι εξής:

    -   **[Στοιχεία συσκευής](../../policies/privacy/key-terms/#toc-terms-device)**

        Συλλέγουμε <a href="../../policies/privacy/example/device-specific-information.html" id="device-specific-information" class="highlight">στοιχεία που αφορούν συγκεκριμένα την εκάστοτε συσκευή</a> (όπως το μοντέλο υλικού, την έκδοση του λειτουργικού συστήματος, τα [μοναδικά αναγνωριστικά συσκευής](../../policies/privacy/key-terms/#toc-terms-unique-device-id), καθώς και πληροφορίες σχετικά με το δίκτυο κινητής τηλεφωνίας, συμπεριλαμβανομένου του αριθμού τηλεφώνου). Η Google δύναται να συσχετίσει <a href="../../policies/privacy/example/device-identifiers.html" id="device-identifiers" class="highlight">τα αναγνωριστικά της συσκευής σας</a> ή τον <a href="../../policies/privacy/example/phone-number.html" id="phone-number" class="highlight">αριθμό τηλεφώνου σας</a> με το Λογαριασμό σας Google.

    -   **Στοιχεία καταγραφής**

        Όταν χρησιμοποιείτε τις υπηρεσίες μας ή προβάλλετε περιεχόμενο που παρέχεται από την Google, συλλέγουμε και αποθηκεύουμε αυτόματα ορισμένες πληροφορίες στα [αρχεία καταγραφής διακομιστή](../../policies/privacy/key-terms/#toc-terms-server-logs). Σε αυτές περιλαμβάνονται οι εξής:

        -   λεπτομέρειες σχετικά με τον τρόπο με τον οποίο χρησιμοποιήσατε την υπηρεσία μας, όπως τα ερωτήματά σας αναζήτησης.
        -   τηλεφωνικά στοιχεία καταγραφής, όπως τον αριθμό του κινητού σας τηλεφώνου, τον αριθμό του καλουμένου, αριθμούς προώθησης, την ώρα και την ημερομηνία κλήσεων, τη διάρκεια των κλήσεων, τις πληροφορίες δρομολόγησης SMS και τους τύπους κλήσεων.
        -   [Διεύθυνση πρωτοκόλλου διαδικτύου (IP)](../../policies/privacy/key-terms/#toc-terms-ip).
        -   στοιχεία συμβάντων της συσκευής, όπως τυχόν διακοπές λειτουργίας, τη δραστηριότητα του συστήματος, τις ρυθμίσεις της συσκευής, τον τύπο του προγράμματος περιήγησης, τη γλώσσα του προγράμματος περιήγησης, την ημερομηνία και την ώρα του αιτήματός σας και τη διεύθυνση URL αναφοράς.
        -   cookie τα οποία ενδέχεται να προσδιορίζουν μοναδικά το πρόγραμμα περιήγησής σας ή τον Λογαριασμό σας Google.

    -   **Στοιχεία τοποθεσίας**

        Όταν χρησιμοποιείτε υπηρεσίες της Google, <a href="../../policies/privacy/example/may-collect-and-process-information.html" id="may-collect-and-process-information" class="highlight">έχουμε το δικαίωμα να συλλέγουμε και να επεξεργαζόμαστε στοιχεία σχετικά με την πραγματική τοποθεσία σας</a>. Χρησιμοποιούμε διάφορες τεχνολογίες για τον προσδιορισμό της τοποθεσίας, συμπεριλαμβανομένης της διεύθυνσης IP, του GPS <a href="../../policies/privacy/example/sensors.html" id="sensors" class="highlight">και άλλων αισθητήρων</a>, που ενδέχεται, για παράδειγμα, να παρέχουν πληροφορίες στην Google σχετικά με κοντινές συσκευές, <a href="../../policies/privacy/example/wifi-access-points-and-cell-towers.html" id="wifi-access-points-and-cell-towers" class="highlight">σημεία πρόσβασης Wi-Fi και πύργους δικτύου κινητής τηλεφωνίας</a>.

    -   **Μοναδικούς αριθμούς εφαρμογής**

        Ορισμένες συγκεκριμένες υπηρεσίες περιλαμβάνουν έναν μοναδικό αριθμό εφαρμογής. Αυτός ο αριθμός και οι πληροφορίες σχετικά με την εγκατάστασή σας (για παράδειγμα, ο τύπος λειτουργικού συστήματος και ο αριθμός έκδοσης εφαρμογής) ενδέχεται να αποσταλούν στη Google κατά την εγκατάσταση ή την κατάργηση της εγκατάστασης της συγκεκριμένης υπηρεσίας ή όταν η υπηρεσία επικοινωνεί περιοδικά με τους διακομιστές της Google, όπως σε περιπτώσεις αυτόματων ενημερώσεων.

    -   **Τοπικό χώρο αποθήκευσης**

        Ενδέχεται να συλλέξουμε και να αποθηκεύσουμε πληροφορίες (συμπεριλαμβανομένων προσωπικών στοιχείων) τοπικά στη συσκευή σας, χρησιμοποιώντας μηχανισμούς, όπως [χώρους αποθήκευσης ιστού προγράμματος περιήγησης](../../policies/privacy/key-terms/#toc-terms-browser-storage) (συμπεριλαμβανομένου HTML 5) και [προσωρινούς χώρους αποθήκευσης δεδομένων εφαρμογής](../../policies/privacy/key-terms/#toc-terms-application-data-cache).

    -   **Cookie και παρόμοιες τεχνολογίες**

        Εμείς <a href="../../policies/privacy/example/our-partners.html" id="our-partners" class="highlight">και οι συνεργάτες μας</a> χρησιμοποιούμε διάφορες τεχνολογίες για τη συλλογή και την αποθήκευση πληροφοριών όταν επισκέπτεστε μια υπηρεσία Google και σε αυτές ενδεχομένως να περιλαμβάνεται η χρήση [cookie ή παρόμοιων τεχνολογιών](../../policies/privacy/key-terms/#toc-terms-cookie) για τον προσδιορισμό του προγράμματος περιήγησης ή της συσκευής σας. Επίσης, χρησιμοποιούμε αυτές τις τεχνολογίες για τη συλλογή και την αποθήκευση πληροφοριών, όταν αλληλεπιδράτε με υπηρεσίες που προσφέρουμε στους συνεργάτες μας, όπως <a href="../../policies/privacy/example/advertising-services.html" id="advertising-services" class="highlight">διαφημιστικές υπηρεσίες</a> ή λειτουργίες Google που ενδέχεται να εμφανίζονται σε άλλους ιστότοπους. Το προϊόν Google Analytics διευκολύνει τις επιχειρήσεις και τους κατόχους ιστότοπων να αναλύουν την επισκεψιμότητα στους ιστότοπους και τις εφαρμογές τους. Όταν χρησιμοποιείται σε συνδυασμό με τις διαφημιστικές υπηρεσίες, όπως αυτές που χρησιμοποιούν το cookie DoubleClick, οι πληροφορίες στο Google Analytics <a href="../../policies/privacy/example/linked-with-information-about-visits-to-multiple-sites.html" id="linked-with-information-about-visits-to-multiple-sites" class="highlight">συνδέονται, από τον πελάτη του Google Analytics ή από την Google, χρησιμοποιώντας την τεχνολογία της Google, με πληροφορίες σχετικά με τις επισκέψεις σε πολλούς ιστότοπους</a>.

Οι πληροφορίες που συλλέγουμε όταν είστε συνδεδεμένοι στο Google, καθώς και οι πληροφορίες που λαμβάνουμε για εσάς από συνεργάτες, ενδέχεται να συσχετιστούν με το Λογαριασμό σας Google. Όταν οι πληροφορίες συσχετίζονται με το Λογαριασμό σας Google, τις αντιμετωπίζουμε ως προσωπικά στοιχεία. Για περισσότερες πληροφορίες σχετικά με το πώς μπορείτε να προσπελάσετε, να διαχειριστείτε ή να διαγράψετε πληροφορίες που συσχετίζονται με το Λογαριασμό σας Google, επισκεφτείτε την ενότητα <a href="#infochoices" class="gweb-smoothscroll-control">Διαφάνεια και επιλογή</a> αυτής της πολιτικής.

Τον τρόπο με τον οποίο χρησιμοποιούμε τα στοιχεία που συλλέγουμε
----------------------------------------------------------------

Χρησιμοποιούμε τις πληροφορίες που συλλέγουμε από όλες τις υπηρεσίες μας για την <a href="../../policies/privacy/example/provide-services.html" id="provide-services" class="highlight">παροχή</a>, τη <a href="../../policies/privacy/example/maintain-services.html" id="maintain-services" class="highlight">διατήρηση</a>, την <a href="../../policies/privacy/example/protect-services.html" id="protect-services" class="highlight">προστασία</a> και τη βελτίωσή τους, για την <a href="../../policies/privacy/example/develop-new-ones.html" id="develop-new-ones" class="highlight">ανάπτυξη νέων</a>, καθώς και για την <a href="../../policies/privacy/example/protect-google-and-our-users.html" id="protect-google-and-our-users" class="highlight">προστασία της Google και των χρηστών μας</a>. Επίσης, χρησιμοποιούμε αυτές τις πληροφορίες για να σας προσφέρουμε εξατομικευμένο περιεχόμενο, όπως πιο σχετικά αποτελέσματα αναζήτησης και διαφημίσεις.

Ενδέχεται να χρησιμοποιήσουμε το όνομα που έχετε καταχωρίσει στο Προφίλ σας Google σε όλες τις υπηρεσίες που προσφέρουμε και οι οποίες απαιτούν έναν Λογαριασμό Google. Επιπλέον, ενδέχεται να αντικαταστήσουμε προηγούμενα ονόματα τα οποία σχετίζονται με τον Λογαριασμό σας Google, ώστε να αντιπροσωπεύεστε με τον ίδιο τρόπο σε όλες τις υπηρεσίες μας. Εάν άλλοι χρήστες έχουν ήδη τη διεύθυνσή σας ηλεκτρονικού ταχυδρομείου ή άλλα στοιχεία που σας προσωποποιούν, ενδέχεται να τους εμφανίσουμε τα δημόσια διαθέσιμα στοιχεία του Προφίλ σας Google, όπως το όνομα και τη φωτογραφία σας.

Εάν διαθέτετε Λογαριασμό Google, ενδέχεται να προβάλουμε το όνομα και τη φωτογραφία του προφίλ σας, καθώς και τις ενέργειες τις οποίες εκτελείτε στο Google ή σε εφαρμογές τρίτων μερών οι οποίες είναι συνδεδεμένες με το Λογαριασμό σας Google (όπως τις επισημάνσεις με +1, τις κριτικές που συντάσσετε και τα σχόλια που δημοσιεύετε) στις υπηρεσίες μας, συμπεριλαμβανομένης της προβολής σε διαφημίσεις και σε άλλα εμπορικά πλαίσια. Θα σεβαστούμε απόλυτα την επιλογή σας να <a href="../../policies/privacy/example/limit-sharing-or-visibility-settings.html" id="limit-sharing-or-visibility-settings" class="highlight">περιορίσετε τις ρυθμίσεις κοινής χρήσης ή ορατότητας</a> στο Λογαριασμό σας Google.

Όταν επικοινωνείτε με την Google, διατηρούμε ένα αρχείο με τα μηνύματα επικοινωνίας, για να μπορούμε να επιλύουμε τα τυχόν ζητήματα που αντιμετωπίζετε. Ενδέχεται να χρησιμοποιήσουμε τη διεύθυνση ηλεκτρονικού ταχυδρομείου, για να σας ενημερώσουμε σχετικά με τις υπηρεσίες μας, όπως προκειμένου να σας ενημερώσουμε για επερχόμενες αλλαγές ή βελτιώσεις.

Χρησιμοποιούμε τις πληροφορίες που συλλέγουμε από cookie και άλλες τεχνολογίες, όπως [ετικέτες εικονοστοιχείων](../../policies/privacy/key-terms/#toc-terms-pixel), για να <a href="../../policies/privacy/example/improve-your-user-experience.html" id="improve-your-user-experience" class="highlight">βελτιώσουμε την εμπειρία χρήστη</a>, καθώς και τη συνολική ποιότητα των υπηρεσιών μας. Ένα από τα προϊόντα που χρησιμοποιούμε, για να επιτύχουμε αυτόν το στόχο στις δικές μας υπηρεσίες, είναι το Google Analytics. Για παράδειγμα, με την αποθήκευση των προτιμήσεων γλώσσας, θα μπορούμε να εμφανίζουμε τις υπηρεσίες μας στη γλώσσα που προτιμάτε. Κατά την εμφάνιση εξατομικευμένων διαφημίσεων, δεν θα συσχετίζουμε αναγνωριστικά από cookie ή παρόμοιες τεχνολογίες με [ευαίσθητες κατηγορίες](../../policies/privacy/key-terms/#toc-terms-sensitive-categories), όπως εκείνες που έχουν σχέση με τη φυλή, τη θρησκεία, τον σεξουαλικό προσανατολισμό ή δεδομένα υγείας.

Τα αυτοματοποιημένα συστήματά μας αναλύουν το περιεχόμενό σας (συμπεριλαμβανομένων των μηνυμάτων ηλεκτρονικού ταχυδρομείου), για να σας προσφέρουν εξατομικευμένες λειτουργίες προϊόντων, όπως προσαρμοσμένα αποτελέσματα αναζήτησης, προσαρμοσμένες διαφημίσεις και εντοπισμό ανεπιθύμητων μηνυμάτων και κακόβουλων προγραμμάτων (malware).

Ενδέχεται να <a href="../../policies/privacy/example/combine-personal-information.html" id="combine-personal-information" class="highlight">συνδυάσουμε τα προσωπικά στοιχεία που μας έχετε παραχωρήσει για μια υπηρεσία με στοιχεία, συμπεριλαμβανομένων προσωπικών στοιχείων, από άλλες υπηρεσίες Google</a>, για παράδειγμα, <a href="../../policies/privacy/example/to-make-it-easier-to-share.html" id="to-make-it-easier-to-share" class="highlight">για να διευκολύνουμε την κοινοποίηση περιεχομένου στα άτομα που γνωρίζετε</a>. Ανάλογα με τις [ρυθμίσεις του λογαριασμού σας](https://myaccount.google.com/?hl=el), <a href="../../policies/privacy/example/your-activity-on-other-sites-and-apps.html" id="your-activity-on-other-sites-and-apps" class="highlight">η δραστηριότητά σας σε άλλους ιστότοπους και εφαρμογές</a> ενδέχεται να σχετίζεται με τα προσωπικά στοιχεία σας, με στόχο τη βελτίωση των υπηρεσιών της Google και των διαφημίσεων που προβάλλονται από την Google.

Θα ζητήσουμε τη συναίνεσή σας προτού χρησιμοποιήσουμε τα στοιχεία για κάποιον σκοπό εκτός από αυτούς που έχουν καθοριστεί σε αυτήν την Πολιτική Απορρήτου.

Η Google επεξεργάζεται προσωπικά στοιχεία στους διακομιστές μας σε πολλές χώρες σε όλον τον κόσμο. Ενδέχεται να επεξεργαστούμε τα προσωπικά σας στοιχεία σε κάποιον διακομιστή ο οποίος δεν βρίσκεται στη χώρα στην οποία κατοικείτε.

Διαφάνεια και επιλογή
---------------------

Καθένας έχει διαφορετικές ανησυχίες όσον αφορά στο απόρρητο. Στόχος μας είναι να είμαστε ξεκάθαροι όσον αφορά τις πληροφορίες που συλλέγουμε για να μπορείτε να κάνετε ουσιαστικές επιλογές όσον αφορά τον τρόπο με τον οποίο χρησιμοποιούνται. Για παράδειγμα, μπορείτε να κάνετε:

-   [Ελέγξτε και ενημερώστε τα στοιχεία ελέγχου δραστηριότητας Google](https://myaccount.google.com/privacy?hl=el#accounthistory), για να καθορίσετε τους τύπους των δεδομένων που θέλετε να αποθηκεύονται στο λογαριασμό σας κατά τη χρήση υπηρεσιών Google, όπως βίντεο που παρακολουθήσατε στο YouTube ή προηγούμενες αναζητήσεις. Μπορείτε, επίσης, να μεταβείτε σε αυτά τα [στοιχεία ελέγχου](https://myaccount.google.com/privacy?hl=el#toolsyoucanusenow), για να καθορίσετε αν μια συγκεκριμένη δραστηριότητα αποθηκεύεται σε κάποιο cookie ή σε παρόμοια τεχνολογία στη συσκευή σας όταν χρησιμοποιείτε τις υπηρεσίες μας ενώ δεν είστε συνδεδεμένοι στο λογαριασμό σας.
-   [Κριτική και έλεγχο](https://www.google.com/dashboard/?hl=el) σε συγκεκριμένους τύπους πληροφοριών οι οποίες σχετίζονται με τον Λογαριασμό σας Google χρησιμοποιώντας τον Πίνακα ελέγχου Google.
-   [Προβολή και επεξεργασία](https://www.google.com/settings/ads/preferences?hl=el) των προτιμήσεών σας σχετικά με τις διαφημίσεις Google που εμφανίζονται στο Google και στον ιστό, όπως στις κατηγορίες που ενδέχεται να σας ενδιαφέρουν, χρησιμοποιώντας τις Ρυθμίσεις διαφημίσεων. Μπορείτε επίσης να επισκεφτείτε αυτήν τη σελίδα, για να εξαιρεθείτε από συγκεκριμένες υπηρεσίες διαφήμισης της Google.
-   [Προσαρμόστε](https://support.google.com/plus/answer/1355890?hl=el) τον τρόπο εμφάνισης του προφίλ που έχει συσχετιστεί με το Λογαριασμό σας Google στους άλλους χρήστες.
-   [Ελέγξτε](https://support.google.com/plus/bin/static.py?hl=el&page=guide.cs&guide=1257347) με ποιους μοιράζεστε πληροφορίες μέσω του Λογαριασμού σας Google.
-   [Λάβετε πληροφορίες](https://www.dataliberation.org/) συσχετισμένες με το Λογαριασμό σας Google από πολλές από τις υπηρεσίες μας.
-   [Επιλέξτε](https://plus.google.com/settings/endorsements?hl=el) να εμφανίζεται το όνομα και η φωτογραφία του προφίλ σας στις κοινές προτάσεις που εμφανίζονται στις διαφημίσεις.

Μπορείτε, επίσης, να ρυθμίσετε το πρόγραμμα περιήγησής σας, προκειμένου να αποκλείσετε όλα τα cookie, συμπεριλαμβανομένων των cookie που σχετίζονται με τις υπηρεσίες μας ή για να υποδεικνύετε πότε κάποιο cookie ρυθμίζεται από εμάς. Ωστόσο, είναι σημαντικό να θυμάστε ότι πολλές από τις υπηρεσίες μας <a href="../../policies/privacy/example/may-not-function-properly.html" id="may-not-function-properly" class="highlight">ενδέχεται να μην λειτουργούν σωστά</a> εάν τα cookie σας είναι απενεργοποιημένα. Για παράδειγμα, ενδέχεται να μην θυμόμαστε τις προτιμήσεις σας για τη γλώσσα.

Πληροφορίες τις οποίες μοιράζεστε
---------------------------------

Πολλές από τις υπηρεσίες μας σάς επιτρέπουν να μοιράζεστε πληροφορίες με άλλους. Να θυμάστε ότι όταν κάνετε κοινή χρήση πληροφοριών δημόσια, ενδέχεται να είναι δυνατόν να ευρετηριοποιηθούν από κάποιες μηχανές αναζήτησης, συμπεριλαμβανομένου του Google. Οι υπηρεσίες μας σάς προσφέρουν διαφορετικές επιλογές όσον αφορά την <a href="../../policies/privacy/example/sharing.html" id="sharing" class="highlight">κοινή χρήση</a> και την <a href="../../policies/privacy/example/removing-your-content.html" id="removing-your-content" class="highlight">κατάργηση του περιεχομένου σας</a>.

Πρόσβαση και ενημέρωση των προσωπικών σας στοιχείων
---------------------------------------------------

Κάθε φορά που χρησιμοποιείτε τις υπηρεσίες μας, στόχος μας είναι να σας παράσχουμε <a href="../../policies/privacy/example/access-to-your-personal-information.html" id="access-to-your-personal-information" class="highlight">πρόσβαση στα προσωπικά σας στοιχεία</a>. Εάν αυτά τα στοιχεία είναι εσφαλμένα, καταβάλλουμε προσπάθειες για να σας παρέχουμε τρόπους για τη γρήγορη ενημέρωση ή τη διαγραφή τους – εκτός κι αν πρέπει να διατηρήσουμε αυτές τις πληροφορίες για σκοπούς επιχειρηματικής νομιμότητας ή νομικούς σκοπούς. Κατά την ενημέρωση των προσωπικών σας στοιχείων, ενδέχεται να σας ζητήσουμε να επαληθεύσετε την ταυτότητά σας προτού να μπορέσουμε να ικανοποιήσουμε το αίτημά σας.

Ενδέχεται να απορρίψουμε αιτήματα τα οποία επαναλαμβάνονται χωρίς κάποιο λόγο, απαιτούν δυσανάλογες τεχνικές προσπάθειες (για παράδειγμα, τη δημιουργία ενός νέου συστήματος ή τη θεσμική αλλαγή μιας υπάρχουσας πρακτικής), θέτουν σε κίνδυνο το απόρρητο άλλων ή είναι εξαιρετικά μη πρακτικά (για παράδειγμα, αιτήματα που αφορούν στοιχεία σε συστήματα αντιγράφων ασφαλείας).

Στις περιπτώσεις στις οποίες μπορούμε να παράσχουμε πρόσβαση σε στοιχεία και διόρθωσή τους, αυτές οι δυνατότητες παρέχονται δωρεάν, εκτός αν απαιτείται δυσανάλογη προσπάθεια. Στόχος μας είναι να διατηρήσουμε τις υπηρεσίες μας με τέτοιο τρόπο ώστε τα στοιχεία να προστατεύονται από τυχαία ή κακόβουλη καταστροφή. Λόγω αυτού, μετά τη διαγραφή των στοιχείων σας από τις υπηρεσίες μας, ενδέχεται να μην διαγράψουμε αυτόματα κάποια εναπομείναντα αντίγραφα από τους ενεργούς διακομιστές μας και να μην απομακρύνουμε τα στοιχεία από τα συστήματά μας αντιγράφων ασφαλείας.

Πληροφορίες τις οποίες μοιραζόμαστε
-----------------------------------

Δεν μοιραζόμαστε προσωπικά στοιχεία με εταιρίες, οργανισμούς και μεμονωμένα άτομα εκτός του Google, εκτός αν ισχύει μία από τις παρακάτω περιπτώσεις:

-   **Με δική σας συναίνεση**

    Μοιραζόμαστε προσωπικά στοιχεία σας με εταιρίες, οργανισμούς και μεμονωμένα άτομα εκτός Google όταν έχουμε τη συναίνεσή σας για κάτι τέτοιο. Απαιτούμε τη ρητή συναίνεσή σας για την κοινή χρήση [ευαίσθητων προσωπικών στοιχείων](../../policies/privacy/key-terms/#toc-terms-sensitive-info).

-   **Με διαχειριστές τομέα**

    Εάν διαχειρίζεστε εσείς τον Λογαριασμό σας Google μέσω ενός [διαχειριστή τομέα](https://support.google.com/a/answer/178897?hl=el) (για παράδειγμα, για χρήστες του G Suite), τότε ο διαχειριστής σας τομέα και οι μεταπωλητές σας οι οποίοι παρέχουν υποστήριξη χρήστη στον οργανισμό σας θα έχουν πρόσβαση στα στοιχεία του Λογαριασμού σας Google (συμπεριλαμβανομένης της διεύθυνσής σας ηλεκτρονικού ταχυδρομείου και άλλων δεδομένων σας). Ο διαχειριστής σας τομέα πρέπει να μπορεί:

    -   να προβάλει στατιστικά στοιχεία όσον αφορά τον λογαριασμό σας, όπως στοιχεία που αφορούν τις εφαρμογές που εγκαθιστάτε.
    -   να αλλάζει τον κωδικό πρόσβασης του λογαριασμού σας.
    -   να αναστέλλει ή να τερματίζει την πρόσβασή σας στον λογαριασμό.
    -   να έχει πρόσβαση σε στοιχεία που έχουν αποθηκευτεί ως μέρος του λογαριασμού σας ή να τα διατηρεί.
    -   να λαμβάνει τα στοιχεία του λογαριασμού σας προκειμένου να ικανοποιήσει τυχόν ισχύοντες νόμους, κανονισμούς, <a href="../../policies/privacy/example/legal-process.html" id="legal-process" class="highlight">νομικές διαδικασίες ή επιβλητέα αιτήματα δημόσιων οργανισμών</a>.
    -   να περιορίζει την ικανότητά σας διαγραφής ή επεξεργασίας στοιχείων ή ρυθμίσεων απορρήτου.

    Παρακαλούμε όπως ανατρέξετε στην πολιτική απορρήτου του διαχειριστή του τομέα σας για περισσότερες πληροφορίες.

-   **Για εξωτερική επεξεργασία**

    Παρέχουμε προσωπικά στοιχεία στους [συνεργάτες](../../policies/privacy/key-terms/#toc-terms-affiliates) μας και σε επιχειρήσεις ή άτομα που εμπιστευόμαστε για να τα επεξεργαστούν για δική μας χρήση, με βάση τις οδηγίες μας και σύμφωνα με την Πολιτική Απορρήτου μας και τυχόν άλλα κατάλληλα μέτρα εμπιστευτικότητας και ασφάλειας.

-   **Για νομικούς σκοπούς**

    Θα μοιραζόμαστε τα προσωπικά στοιχεία με εταιρίες, οργανισμούς ή μεμονωμένα άτομα εκτός Google αν θεωρούμε, καλή τη πίστει, ότι η πρόσβαση, η χρήση, η διατήρηση ή η αποκάλυψη των πληροφοριών είναι εύλογα απαραίτητη, προκειμένου:

    -   προκειμένου να συμμορφώνεται με τυχόν ισχύοντες νόμους, κανονισμούς, <a href="../../policies/privacy/example/legal-process.html" id="legal-process" class="highlight">νομικές διαδικασίες ή επιβλητέα κυβερνητικά αιτήματα</a>.
    -   να επιβάλουμε ισχύοντες Όρους Παροχής Υπηρεσιών, συμπεριλαμβανομένης της διερεύνησης πιθανών παραβιάσεών τους.
    -   να εντοπίσουμε, να αποτρέψουμε ή να αντιμετωπίσουμε με οποιονδήποτε άλλο τρόπο απάτες σχετικές με τις διευθύνσεις και ζητήματα ασφαλείας ή τεχνικά ζητήματα.
    -   να προστατεύσουμε από επικείμενη βλάβη τα δικαιώματα, την ιδιοκτησία ή την ασφάλεια της Google, των χρηστών της ή του κοινού, όπως απαιτείται ή επιτρέπεται από τη νομοθεσία.

<a href="../../policies/privacy/example/we-may-share.html" id="we-may-share" class="highlight">Ενδέχεται να μοιραστούμε</a> [στοιχεία μη προσωπικής ταυτοποίησης](../../policies/privacy/key-terms/#toc-terms-info) δημόσια και με τους συνεργάτες μας, όπως εκδότες, διαφημιζόμενους ή συνδεδεμένους ιστότοπους. Για παράδειγμα, ενδέχεται να μοιραστούμε πληροφορίες δημόσια <a href="../../policies/privacy/example/to-show-trends.html" id="to-show-trends" class="highlight">για να δείξουμε τις τάσεις</a> όσον αφορά τη γενική χρήση των υπηρεσιών μας.

Εάν η Google αναμειχθεί σε συγχώνευση, εξαγορά ή σε οποιασδήποτε μορφής πώλησης των περιουσιακών της στοιχείων, θα εξακολουθήσει να διασφαλίζει την εμπιστευτικότητα των προσωπικών στοιχείων και θα ειδοποιήσει τους χρήστες που επηρεάζονται πριν τη μεταβίβαση των προσωπικών στοιχείων ή πριν αποτελέσουν αντικείμενο διαφορετικής πολιτικής απορρήτου.

Ασφάλεια πληροφοριών
--------------------

Καταβάλλουμε μεγάλες προσπάθειες για να προστατεύσουμε την Google και τους χρήστες μας από τυχόν μη εξουσιοδοτημένη πρόσβαση ή αλλοίωση, αποκάλυψη ή καταστροφή των στοιχείων που έχουμε στην κατοχή μας. Συγκεκριμένα:

-   Κρυπτογραφούμε πολλές από τις υπηρεσίες μας [με χρήση SSL](https://support.google.com/websearch/answer/173733?hl=el).
-   Σας προσφέρουμε [επαλήθευση σε 2 βήματα](//www.google.com/intl/el/landing/2step/) όταν μεταβαίνετε στον Λογαριασμό σας Google, καθώς και μια [λειτουργία Ασφαλούς περιήγησης](https://www.google.com/chrome/intl/el/more/security.html) στο Google Chrome.
-   Ελέγχουμε τη συλλογή στοιχείων, τις πρακτικές αποθήκευσης και επεξεργασίας, συμπεριλαμβανομένων των φυσικών μέτρων ασφαλείας, για την προστασία από μη εξουσιοδοτημένη πρόσβαση σε συστήματα.
-   Η πρόσβαση στα προσωπικά στοιχεία περιορίζεται μόνο σε υπαλλήλους, αναδόχους και αντιπροσώπους της Google που πρέπει να γνωρίζουν αυτά τα στοιχεία για την επεξεργασία τους για εμάς και οι οποίοι υπόκεινται σε αυστηρές συμβατικές υποχρεώσεις εμπιστευτικότητας και ενδέχεται να υπόκεινται σε πειθαρχικές διαδικασίες ή σε απόλυση εάν δεν ανταποκριθούν σε αυτές τις υποχρεώσεις.

Σε ποιες περιπτώσεις ισχύει η παρούσα Πολιτική Απορρήτου
--------------------------------------------------------

Η Πολιτική Απορρήτου ισχύει για όλες τις υπηρεσίες που παρέχονται από την Google Inc. και τις συνδεδεμένες εταιρείες της, συμπεριλαμβανομένου του YouTube, των υπηρεσιών που παρέχονται από την Google σε συσκευές Android, καθώς και των υπηρεσιών που παρέχονται σε άλλους ιστότοπους (όπως τις διαφημιστικές υπηρεσίες μας), αλλά δεν ισχύει για τις υπηρεσίες που διαθέτουν ξεχωριστές πολιτικές απορρήτου που δεν ενσωματώνουν την παρούσα Πολιτική Απορρήτου.

Η Πολιτική Απορρήτου μας δεν ισχύει για υπηρεσίες οι οποίες παρέχονται από άλλες εταιρίες ή μεμονωμένα άτομα, συμπεριλαμβανομένων προϊόντων ή ιστότοπων οι οποίοι ενδέχεται να εμφανίζονται στα αποτελέσματά σας αναζήτησης, σε ιστότοπους οι οποίοι ενδέχεται να περιλαμβάνουν υπηρεσίες Google ή σε άλλους ιστότοπους οι οποίοι συνδέονται με τις υπηρεσίες μας. Η Πολιτική Απορρήτου μας δεν καλύπτει τις πρακτικές πληροφοριών άλλων εταιριών και οργανισμών οι οποίοι διαφημίζουν τις υπηρεσίες μας και οι οποίοι ενδέχεται να χρησιμοποιούν cookie, ετικέτες εικονοστοιχείων και άλλες τεχνολογίες για την εμφάνιση και την παροχή σχετικών διαφημίσεων.

Συμμόρφωση και συνεργασία με τις ρυθμιστικές αρχές
--------------------------------------------------

Ελέγχουμε συχνά τη συμμόρφωσή μας με την Πολιτική απορρήτου. Επίσης, συμμορφωνόμαστε με αρκετά [αυτορρυθμιζόμενα πλαίσια](../../policies/privacy/frameworks/), συμπεριλαμβανομένων των πλαισίων "EU-US Privacy Shield Framework" και "Swiss-US Privacy Shield Framework". Όταν λαμβάνουμε επίσημες γραπτές καταγγελίες, επικοινωνούμε με το άτομο που υπέβαλε την καταγγελία για να ανταποκριθούμε στο αίτημά του. Συνεργαζόμαστε με τις κατάλληλες ρυθμιστικές αρχές, συμπεριλαμβανομένων των τοπικών αρχών προστασίας δεδομένων, για την αντιμετώπιση τυχόν καταγγελιών που αφορούν τη διαβίβαση προσωπικών δεδομένων, τις οποίες δεν μπορούμε να επιλύσουμε απευθείας με τους χρήστες μας.

Αλλαγές
-------

Η Πολιτική Απορρήτου μας ενδέχεται να αλλάξει κατά καιρούς. Δεν θα περιορίσουμε τα δικαιώματά σας βάσει της παρούσας Πολιτικής Απορρήτου χωρίς τη ρητή συγκατάθεσή σας. Θα δημοσιεύουμε σε αυτήν τη σελίδα τυχόν αλλαγές στην πολιτική απορρήτου και, εάν οι αλλαγές είναι σημαντικές θα παρέχουμε διακριτές ανακοινώσεις (συμπεριλαμβανομένης της ειδοποίησης μέσω μηνύματος ηλεκτρονικού ταχυδρομείου για τις αλλαγές στην πολιτική απορρήτου για ορισμένες υπηρεσίες). Επίσης, θα διατηρούμε προηγούμενες εκδόσεις της παρούσας Πολιτικής Απορρήτου σε αρχείο, ώστε να μπορείτε να τις εξετάσετε.

Συγκεκριμένες πρακτικές προϊόντος
---------------------------------

Οι παρακάτω ειδοποιήσεις επεξηγούν συγκεκριμένες πρακτικές απορρήτου όσον αφορά συγκεκριμένα προϊόντα και υπηρεσίες Google που ενδέχεται να χρησιμοποιείτε:

Για περισσότερες πληροφορίες σχετικά με ορισμένες από τις πιο δημοφιλείς υπηρεσίες μας, μπορείτε να επισκεφτείτε τον [Οδηγό απορρήτου προϊόντων της Google](../../policies/technologies/product-privacy/).

Μπορείτε να βρείτε επιπλέον χρήσιμο υλικό σχετικά με το απόρρητο και την ασφάλεια μέσα από τις σελίδες [πολιτικών και αρχών](../../policies/) της Google, όπως ενδεικτικά τα εξής:

-   Πληροφορίες σχετικά με τις [τεχνολογίες και τις αρχές μας](../../policies/technologies/), στις οποίες περιλαμβάνονται μεταξύ άλλων περισσότερες πληροφορίες σχετικά με
-   Μια [σελίδα](../../policies/privacy/partners/) που εξηγεί ποια δεδομένα κοινοποιούνται στην Google, όταν επισκέπτεστε ιστότοπους που χρησιμοποιούν διαφημίσεις, εργαλεία ανάλυσης και προϊόντα κοινωνικών μέσων της Google.
-   Το εργαλείο [Έλεγχος απορρήτου](https://myaccount.google.com/privacycheckup/1?hl=el), το οποίο διευκολύνει τον έλεγχο των βασικών ρυθμίσεων απορρήτου.
-   Το [κέντρο ασφαλείας](//www.google.com/intl/el/safetycenter/) της Google, το οποίο παρέχει πληροφορίες σχετικά με την ασφαλή χρήση και περιήγηση στο διαδίκτυο.

#### Παράδειγμα

"πρόσβαση στα προσωπικά σας στοιχεία"
-------------------------------------

Για παράδειγμα, με τον Πίνακα ελέγχου Google, μπορείτε να δείτε ορισμένα από τα δεδομένα που σχετίζονται με το Λογαριασμό σας Google γρήγορα και εύκολα.

#### Παράδειγμα

"διαφημίσεις που θα σας φανούν πιο χρήσιμες"
--------------------------------------------

Για παράδειγμα, εάν επισκέπτεστε συχνά ιστότοπους και ιστολόγια σχετικά με την κηπουρική, ενδέχεται να βλέπετε διαφημίσεις σχετικά με την κηπουρική καθώς περιηγείστε στον ιστό.

#### Παράδειγμα

"υπηρεσίες διαφήμισης"
----------------------

Για παράδειγμα, εάν επισκέπτεστε συχνά ιστότοπους και ιστολόγια σχετικά με την κηπουρική που εμφανίζουν τις διαφημίσεις μας, ενδέχεται να ξεκινήσετε να βλέπετε διαφημίσεις σχετικά με αυτό το χόμπι καθώς περιηγείστε στον ιστό.

#### Παράδειγμα

"και άλλων αισθητήρων"
----------------------

Η συσκευή σας ενδέχεται να διαθέτει αισθητήρες που παρέχουν πληροφορίες για να διευκολύνουν τον καλύτερο εντοπισμό της τοποθεσίας σας. Για παράδειγμα, μπορεί να χρησιμοποιηθεί ένα επιταχυνσιόμετρο για τον προσδιορισμό π.χ. της ταχύτητας ή ένα γυροσκόπιο για την κατανόηση της κατεύθυνσης της διαδρομής.

#### Παράδειγμα

"συλλογή πληροφοριών"
---------------------

Σε αυτές περιλαμβάνονται στοιχεία όπως δεδομένα και προτιμήσεις χρήσης, μηνύματα Gmail, προφίλ G+, φωτογραφίες, βίντεο, ιστορικό περιήγησης, αναζητήσεις χαρτών, έγγραφα ή άλλο περιεχόμενο που φιλοξενείται από την Google.

#### Παράδειγμα

"συνδυασμός προσωπικών στοιχείων από μία υπηρεσία με τα στοιχεία από άλλες Υπηρεσίες Google, συμπεριλαμβανομένων των προσωπικών στοιχείων"
------------------------------------------------------------------------------------------------------------------------------------------

Για παράδειγμα, όταν είστε συνδεδεμένοι στο Λογαριασμό σας Google και πραγματοποιείτε αναζήτηση στο Google, ενδέχεται να δείτε αποτελέσματα αναζήτησης από τον δημόσιο ιστό, μαζί με τις σελίδες, τις φωτογραφίες και τα μηνύματα Google+ από τους φίλους, ενώ τα άτομα που σας γνωρίζουν ή σας παρακολουθούν στο Google+ ενδέχεται να βλέπουν τις αναρτήσεις και το προφίλ σας στα αποτελέσματα τους.

#### Παράδειγμα

"σύνδεση με άλλα άτομα"
-----------------------

Για παράδειγμα, μπορείτε να λάβετε προτάσεις για άτομα που ενδέχεται να γνωρίζετε ή με τα οποία θέλετε να συνδεθείτε στο Google+, βάσει των συνδέσεων που έχετε με άτομα σε άλλα προϊόντα Google, όπως το Gmail και τα άτομα που έχουν κάποια σύνδεση με εσάς ενδέχεται να βλέπουν το προφίλ σας ως πρόταση.

#### Παράδειγμα

"πιστωτική κάρτα"
-----------------

Αν και αυτήν τη στιγμή δεν ζητούμε πιστωτική κάρτα κατά την εγγραφή, η επαλήθευση της ηλικίας σας μέσω μιας μικρής συναλλαγής με πιστωτική κάρτα αποτελεί έναν τρόπο επιβεβαίωσης ότι πληροίτε τις απαιτήσεις ηλικίας, σε περίπτωση που ο λογαριασμός σας απενεργοποιήθηκε, αφού καταχωρίσατε μια ημερομηνία γέννησης που υποδεικνύει ότι η ηλικία σας δεν είναι κατάλληλη για να δημιουργήσετε έναν Λογαριασμό Google.

#### Παράδειγμα

"δημιουργία νέου"
-----------------

Για παράδειγμα, το λογισμικό ορθογραφικού ελέγχου της Google αναπτύχθηκε με βάση την ανάλυση προηγούμενων αναζητήσεων, στις οποίες οι χρήστες διόρθωσαν τα ορθογραφικά λάθη τους.

#### Παράδειγμα

"αναγνωριστικά συσκευής"
------------------------

Τα αναγνωριστικά συσκευών υποδεικνύουν στην Google τη μοναδική συσκευή που χρησιμοποιείτε για να αποκτήσετε πρόσβαση στις υπηρεσίες μας, τα οποία μπορούν να χρησιμοποιηθούν για την προσαρμογή των υπηρεσιών μας στη συσκευή σας ή για την ανάλυση τυχόν ζητημάτων με τη συσκευή που σχετίζονται με τις υπηρεσίες μας.

#### Παράδειγμα

"πληροφορίες για συγκεκριμένη συσκευή"
--------------------------------------

Για παράδειγμα, όταν επισκέπτεστε το Google Play από τον υπολογιστή σας, η Google μπορεί να χρησιμοποιήσει αυτές τις πληροφορίες για να σας διευκολύνει να αποφασίσετε σε ποιες συσκευές θα θέλατε να είναι διαθέσιμες για χρήση οι αγορές σας.

#### Παράδειγμα

"βελτίωση της εμπειρίας του χρήστη"
-----------------------------------

Για παράδειγμα, τα cookie μάς επιτρέπουν να αναλύουμε τον τρόπο με τον οποίο οι χρήστες αλληλεπιδρούν με τις υπηρεσίες μας.

#### Παράδειγμα

"Νομική διαδικασία ή επιβλητέα αιτήματα οργανισμών"
---------------------------------------------------

Όπως και άλλες εταιρείες τεχνολογίας και επικοινωνιών, η Google λαμβάνει τακτικά κυβερνητικά και δικαστικά αιτήματα από όλο τον κόσμο για την αποκάλυψη στοιχείων χρηστών. Η νομική ομάδα μας εξετάζει όλα τα αιτήματα, ανεξάρτητα από τον τύπο κάθε αιτήματος, και συχνά τα απορρίπτει, όταν τα αιτήματα είναι υπερβολικά ευρεία ή δεν ακολουθούν τη σωστή διαδικασία.

#### Παράδειγμα

"περιορίσετε τις ρυθμίσεις κοινής χρήσης ή ορατότητας"
------------------------------------------------------

Για παράδειγμα, μπορείτε να ορίσετε τις ρυθμίσεις σας, έτσι ώστε το όνομα και η φωτογραφία σας να μην εμφανίζονται σε διαφημίσεις.

#### Παράδειγμα

"σε σχέση με τις πληροφορίες για τις επισκέψεις σε πολλούς ιστότοπους"
----------------------------------------------------------------------

Το Google Analytics βασίζεται στα cookie αρχικού κατασκευαστή. Τα δεδομένα που δημιουργούνται από το Google Analytics μπορούν να συνδεθούν, από τον πελάτη του Google Analytics ή από την Google, χρησιμοποιώντας την τεχνολογία της Google, σε cookie τρίτου μέρους, σε σχέση με τις επισκέψεις σε άλλους ιστότοπους, για παράδειγμα, όταν ένας διαφημιζόμενος θέλει να χρησιμοποιήσει τα δεδομένα του από το Google Analytics για να δημιουργήσει πιο σχετικές διαφημίσεις ή να αναλύσει περαιτέρω την επισκεψιμότητά του.

#### Παράδειγμα

"διατήρηση"
-----------

Για παράδειγμα, παρακολουθούμε συνεχώς τα συστήματά μας, προκειμένου να διασφαλίζουμε ότι λειτουργούν όπως πρέπει, καθώς και για να εντοπίζουμε και να διορθώνουμε σφάλματα.

#### Παράδειγμα

"μπορεί να συλλέγει και να επεξεργάζεται πληροφορίες σχετικά με την τρέχουσα τοποθεσία σας"
-------------------------------------------------------------------------------------------

Για παράδειγμα, οι Χάρτες Google μπορούν να εστιάσουν την προβολή χαρτών στην τρέχουσα τοποθεσία σας.

#### Παράδειγμα

"ενδέχεται να μη λειτουργεί σωστά"
----------------------------------

Για παράδειγμα, χρησιμοποιούμε ένα cookie με την ονομασία "lbcs" το οποίο σας δίνει τη δυνατότητα να ανοίξετε πολλά Έγγραφα Google σε ένα πρόγραμμα περιήγησης.

#### Παράδειγμα

"και οι συνεργάτες μας"
-----------------------

Επιτρέπουμε σε αξιόπιστες επιχειρήσεις να χρησιμοποιούν cookie ή παρόμοιες τεχνολογίες στις υπηρεσίες μας για διαφημιστικούς και ερευνητικούς σκοπούς.

#### Παράδειγμα

"αριθμός τηλεφώνου"
-------------------

Για παράδειγμα, εάν προσθέσετε έναν αριθμό τηλεφώνου ως επιλογή ανάκτησης και ξεχάσετε τον κωδικό πρόσβασής σας, η Google μπορεί να σας στείλει ένα μήνυμα κειμένου με έναν κωδικό για να τον επαναφέρετε.

#### Παράδειγμα

"προστασία Google και των χρηστών μας"
--------------------------------------

Για παράδειγμα, εάν ανησυχείτε για τη μη εξουσιοδοτημένη πρόσβαση στο ηλεκτρονικό ταχυδρομείο σας, η ενότητα "Τελευταία δραστηριότητα λογαριασμού" στο Gmail σάς εμφανίζει πληροφορίες σχετικά με την πρόσφατη δραστηριότητα στο ηλεκτρονικό ταχυδρομείο σας, όπως τις διευθύνσεις IP που απέκτησαν πρόσβαση στο ηλεκτρονικό ταχυδρομείο σας, τη σχετική τοποθεσία, καθώς και την ώρα και την ημερομηνία.

#### Παράδειγμα

"προστασία"
-----------

Για παράδειγμα, ένας λόγος για τον οποίο συλλέγουμε και αναλύουμε διευθύνσεις IP και cookie είναι η προστασία των υπηρεσιών μας από αυτοματοποιημένη κατάχρηση.

#### Παράδειγμα

"παροχή"
--------

Για παράδειγμα, η διεύθυνση IP που συσχετίζεται με τη συσκευή σας χρησιμοποιείται για την επιστροφή των δεδομένων που ζητήσατε στη συσκευή σας.

#### Παράδειγμα

"κοινοποίηση"
-------------

Για παράδειγμα, με το Google+ έχετε πολλές διαφορετικές επιλογές κοινοποίησης.

#### Παράδειγμα

"ταχύτερη και ευκολότερη κοινοποίηση περιεχομένου"
--------------------------------------------------

Για παράδειγμα, εάν κάποιος χρήστης ανήκει ήδη στις επαφές, η Google θα συμπληρώσει αυτόματα το όνομά του, εάν θέλετε να τον προσθέσετε σε ένα μήνυμα στο Gmail.

#### Παράδειγμα

"τα άτομα που σας ενδιαφέρουν στο διαδίκτυο"
--------------------------------------------

Για παράδειγμα, όταν πληκτρολογείτε μια διεύθυνση στο πεδίο Προς, Κοιν. ή Κρυφή κοιν. ενός μηνύματος που συντάσσετε, το Gmail θα προτείνει διευθύνσεις από τη λίστα επαφών σας.

#### Παράδειγμα

"για να διευκολύνει την κοινοποίηση περιεχομένου με τα άτομα που γνωρίζετε"
---------------------------------------------------------------------------

Για παράδειγμα, εάν έχετε επικοινωνήσει με κάποιον μέσω του Gmail και θέλετε να τον προσθέσετε σε ένα έγγραφο Google ή σε μια εκδήλωση στο Ημερολόγιο Google, η Google σας διευκολύνει να το κάνετε με την αυτόματη συμπλήρωση της διεύθυνσης ηλεκτρονικού ταχυδρομείου του, όταν ξεκινάτε να πληκτρολογείτε το όνομά του.

#### Παράδειγμα

"προβολή και αλληλεπίδραση με τις διαφημίσεις μας"
--------------------------------------------------

Για παράδειγμα, υποβάλλουμε τακτικά αναφορές στους διαφημιζόμενους σχετικά με το εάν εμφανίστηκε η διαφήμισή τους σε μια σελίδα και εάν αυτή η διαφήμιση ήταν πιθανό να εμφανιστεί στους χρήστες (σε αντίθεση, για παράδειγμα, με τη συμπερίληψή της σε μια σελίδα στην οποία οι χρήστες δεν πραγματοποίησαν κύλιση).

#### Παράδειγμα

"Ενδέχεται να κοινοποιήσουμε δημοσίως συγκεντρωτικά στοιχεία μη προσωπικής ταυτοποίησης"
----------------------------------------------------------------------------------------

Όταν πολλοί χρήστες ξεκινούν να αναζητούν κάτι, μπορούν να παρέχουν πολύ χρήσιμες πληροφορίες σχετικά με τις συγκεκριμένες τάσεις εκείνη τη στιγμή.

#### Παράδειγμα

"Σημεία πρόσβασης Wi-Fi και πύργοι δικτύου κινητής τηλεφωνίας"
--------------------------------------------------------------

Για παράδειγμα, η Google μπορεί να υπολογίζει κατά προσέγγιση την τοποθεσία της συσκευής σας με βάση τη γνωστή τοποθεσία των κοντινών πύργων δικτύου κινητής τηλεφωνίας.

#### Παράδειγμα

"πιο σχετικά αποτελέσματα αναζήτησης"
-------------------------------------

Για παράδειγμα, μπορούμε να κάνουμε την αναζήτηση πιο σχετική και ενδιαφέρουσα για εσάς, με φωτογραφίες, αναρτήσεις και περισσότερα από εσάς και τους φίλους σας.

#### Παράδειγμα

"η δραστηριότητά σας σε άλλους ιστότοπους και εφαρμογές"
--------------------------------------------------------

Αυτή η δραστηριότητα ενδέχεται να προέρχεται από την από μέρους σας χρήση προϊόντων Google, όπως του Chrome Sync, ή από τις επισκέψεις σας σε ιστότοπους και εφαρμογές που συνεργάζονται με την Google. Πολλοί ιστότοποι και εφαρμογές συνεργάζονται με την Google για να βελτιώσουν το περιεχόμενο και τις υπηρεσίες τους. Για παράδειγμα, ένας ιστότοπος μπορεί να χρησιμοποιήσει τις διαφημιστικές μας υπηρεσίες (όπως το AdSense) ή εργαλεία analytics (όπως το Google Analytics). Αυτά τα προϊόντα κοινοποιούν στην Google πληροφορίες σχετικά με τη δραστηριότητά σας και, ανάλογα με τις

[ρυθμίσεις του λογαριασμού σας](//myaccount.google.com/?hl=el)
και τα προϊόντα που χρησιμοποιούνται (για παράδειγμα, όταν κάποιος συνεργάτης χρησιμοποιεί το Google Analytics σε συνδυασμό με τις υπηρεσίες διαφήμισης που παρέχουμε), αυτά τα δεδομένα ενδεχομένως να συσχετίζονται με τα προσωπικά στοιχεία σας.
